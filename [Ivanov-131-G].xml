<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
   <teiHeader>
      <fileDesc><!-- descrizione file digitale -->
         <titleStmt>
            <title type="main" xml:lang="grc">Λόγος στηλιτευτικὸς εἰς τὴν Ἕλληνα πλάνην</title>  
         </titleStmt>
         
         <editionStmt> <!-- info edizione digitale -->
            <edition>Digital edition</edition>
            <respStmt>
               <resp>Edited by</resp>
               <name>MaximHum</name>
               <name>Nome</name>
               <name>Nome</name>
            </respStmt>
            <respStmt>
               <resp>Revised by</resp>
               <name>Nome</name>
               <name>Nome</name>
            </respStmt>
            <respStmt>
               <resp>TEI-encoded by</resp>
               <name>Letizia Ricci</name>
               <name>Nome</name>
            </respStmt>
         </editionStmt>
         <publicationStmt>
            <publisher>Publisher</publisher>
            <pubPlace>Luogo</pubPlace>
            <date>Data</date>
            <distributor>Distributor</distributor>
            <availability>
               <p>L'edizione è disponibile su licenza.</p>
            </availability>
         </publicationStmt>
         

         <notesStmt>
            <note type="textual-relationships">Originale greco in versi di Ivanov 131 accompagnato dalla missiva [Ivanov 131-G-a]</note> 
         </notesStmt>
         
         <sourceDesc> <!-- descrizione della fonte originale -->
            
            <bibl type="external-catalogue"> 
               <idno type="Ivanov">[131-G]</idno>
            </bibl>
            
            <bibl type="reference-edition">   
               <ref target="lista-bibliografia.xml#MG-2014"><name>Maksim Grek</name>, <date>2014</date></ref>: <biblScope unit="page" from="78" to="80">78-80</biblScope> <biblScope unit="page" from="416" to="421">416-421</biblScope>, <biblScope unit="chapter">nr. 6-a</biblScope> [greco]
            </bibl> 
            <!-- entrata bibliografica completa in LISTA ESTERNA -->
            
            <listBibl type="other-editions"> 
               <bibl>
                  <ref target="lista-bibliografia.xml#Bus-1993"><name>Buškovič</name>, <date>1993</date></ref>: <biblScope unit="page" from="220" to="228">220–228</biblScope> [greco]
               </bibl>
               <bibl>
                  <ref target="lista-bibliografia.xml#Sev-1997"><name>Ševčenko</name>, <date>1997</date></ref>: <biblScope unit="page" from="18" to="41">18-41</biblScope> [greco]
               </bibl> 
            </listBibl>
            
            <msDesc type="reference-ms" xml:id="basic-witness" corresp="lista-manoscritti.xml#Vind-202">
               <msIdentifier> <!-- info estese del manoscritto in LISTA ESTERNA-->
                  <msName>ÖN, Vind. Ph. Gr. 202</msName>   
               </msIdentifier>
               <msContents>
                  <msItem>
                     <locus type="foliation" target="#9v #15v">лл. 9об.-15об. / ff. 9v-15v</locus>   <!-- 02. Inventario testimone base COLONNA G -->
                     <title type="info-ms" xml:lang="grc">Λόγος στηλιτευτικὸς εἰς τὴν Ἕλληνα πλάνην</title>   <!-- 01. Inventario COLONNA i -->
                     <incipit type="info-ms" xml:lang="grc">Αὐτὰρ ἐπεὶ θείῃ ἠλέγξαμεν ἤδη ἀρωγῇ / τὴν κατὰ τοῦ Χριστοῦ λύσσαν Ἰουδαϊκήν, / δεῦρο πρὸς Ἑλλήνων λοιπὸν τρέψωμεν ἑαυτούς, / θυμέ, κακοφρυσύνην καὶ ἀθυροστομίην· [...]</incipit> 
                     <explicit type="info-ms" xml:lang="grc">ἧς δι’ ἐπιγνόντες ἕν’ ἄναρχον ἀεί τε ἐόντα / πανάγαθον κύριον παμμεδέοντα θεόν, / πρηνεῖς δεῦτε πεσόντες ἐνώπιον αὐτοῦ ἐς αἶαν, / κράξωμεν· “δούλων φεῖσαι ἄναξ σφετέρων”.</explicit>   
                  </msItem> 
               </msContents>
            </msDesc>
            
            <listWit xml:lang="cu-Cyrs">
               <witness corresp="#basic-witness" ana="#reference-ms"/>
            </listWit>
            
         </sourceDesc>
      </fileDesc>
      
      <profileDesc>
         
         <creation> <!-- datazione -->
            <date>[incerta, sicuramente antecedente a Ivanov 131]</date>    <!-- 01. Inventario COLONNA O -->
         </creation> 
         
         <langUsage>
            <language ident="grc">Greco</language>
         </langUsage>
         
         <textClass> <!-- classificazione testo in base a tassonomie --> 
            <keywords scheme="#scope">    <!-- 01. Inventario COLONNA P -->
               <term>Polemica antiellenica</term> 
            </keywords>
         </textClass>
         
         <textClass>
            <keywords scheme="#attribution"> 
               <term target="#original">Testo originale</term>    
            </keywords>
         </textClass>
         
      </profileDesc>
      <encodingDesc>
         
         <classDecl>  <!-- tassonomie (rimangono invariate) -->
            <taxonomy>
               <category xml:id="label">
                  <catDesc>Literary label</catDesc> 
               </category>
               <category xml:id="scope">
                  <catDesc>Thematic scope</catDesc>
               </category>
            </taxonomy>
         </classDecl>
         <classDecl>
            <taxonomy xml:id="attribution">
               <category>
                  <catDesc>Attribution</catDesc>
               </category>
            </taxonomy>
         </classDecl>
         
         <variantEncoding method="double-end-point" location="external"/>
         
      </encodingDesc>
   </teiHeader>

   <text xml:lang="grc">
      <front>  
         <p>Λόγος στηλιτευτικὸς εἰς τὴν Ἕλληνα πλάνην</p>  
      </front>
      
      <body>
         <lg type="free" xml:lang="grc">
            <l>Αὐτὰρ ἐπεὶ θείῃ ἠλέγξαμεν ἤδη ἀρωγῇ</l>
            <l>τὴν κατὰ τοῦ Χριστοῦ λύσσαν Ἰουδαϊκήν,</l>
            <l>δεῦρο πρὸς Ἑλλήνων λοιπὸν τρέψωμεν ἑαυτούς,</l>
            <l>θυμέ, κακοφρυσύνην καὶ ἀθυροστομίην·</l>
            <l>οὐχ ἧττον κείνων γὰρ ἐπεσβολίαις τὸ καθ᾽ ἡμᾶς</l>
            <l>τοξεύουσι σέβας Χριστιανοὺς το μέγα.</l>
            <l>οὓς «τεῦ ἕκητι τὸ πάνσεπτον σέβας» εἴ τις ἔροιτο</l>
            <l>«τὼς ἐχθαίρετ᾽ ἄγαν καὶ διαπαίζετ᾽ ἀεί;»</l>
            <l>τοὺς ἐμπτυσμοὺς, τοὺς αἰκισμούς, τὴν κατὰ κόρρης</l>
            <l>ὕβριν, τὸν σταυρὸν τόν τ᾽ ἀκλεᾶ θάνατον</l>
            <l>ἄμμιν ὀνειδίζουσ᾽ ἐ[μ]παίζοντες, ἅτε πλείστην</l>
            <l>δεικνῦντ᾽ ἀδρανίην ἡμετέροιο θεοῦ.</l>
            <l>δείλαιοι τῷ ὄντι καὶ ἄφρονες· οὐ γὰρ ἴσασιν</l>
            <l>οἷς οὗ τὸ κλέος παμμεδέον τε κράτος</l>
            <l>σπεύδουσι κρύψαι, τούτοις μᾶλλον καὶ ἄκοντες</l>
            <l>δείκνυνται τοῦτον παμμεδέοντα θεόν,</l>
            <l>παναλκῆ, φρικτὸν καὶ πάνσοφον, εἴπερ ὑποστὰς</l>
            <l>τοῖ᾽ αἴσχιστα πάθη καὶ ἀκλεᾶ θάνατον,</l>
            <l>τῶν ὡς αὐτοὶ φασὶ θεῶν σφετέρων μεγαδόξων</l>
            <l>τὴν ὀφρῦν, τὰ θράση τήν τ᾽ ἀνὰ γαῖαν ὅλην</l>
            <l>λατρείην χρηστήριά τ᾽ ἐς τέλος ἴσχυσ᾽ ὀλέσαι·</l>
            <l>οὐ πλήθει στρατιᾶς ἀγχεμάχοις θ᾽ ὁπλίταις</l>
            <l>μήτ᾽ ἀπατηλοῖς φάσμασι δείμασί τ᾽ ἐκστατικοῖσι</l>
            <l>μήτε κεραυνοβόλοις οὐρανόθεν βέλεσιν,</l>
            <l>ἀλλ᾽ ἀγανοῖς ἐπέεσσι καὶ ἀπλανέσι διδαχαῖσι</l> 
            <l>καὶ φρικτῶν τεράτων ἐργασίαις μυρίων,</l>
            <l>πάντας ἀπὸ ξοάνων ζοφερᾶς ἀπάτης μετατιθεὶς</l>
            <l>φῶς ἔπι τῆς σφετέρης ἀπλανὲς εὐσεβίης.</l>
            <l>μὴ δόξαν ἐπὶ γῆς μήτε τρυφῆς ἀπόλαυσιν</l>
            <l>μήτε γε τῶν τερπνῶν τοῦδ᾽ ἕτερόν τι βίου</l>
            <l>τοῖσιν ὑφιστάμενος· τοὐναντίον, αὐτὸν ἂν εὕροις</l>
            <l>θλῖψιν καὶ δεινῶν παντοδαπῶν νιφάδας</l>
            <l>τοῖσι προαγγέλλοντα, γέρας δ᾽ ἐπὶ τοῖς καὶ ἀμοιβὴν</l>
            <l>τὴν τοῦ ὑψίστου θεῖαν ἀνακτορίαν.</l>
            <l>ἧς ἕνεκα πλήθη πανάπειρ᾽ ἀνὰ γαῖαν ἅπασαν</l>
            <l>ζητῶν εὑρήσεις παντοδαπῶν μερόπων,</l>
            <l>πάντων ἐκστάντας ὧν κέκτηντ᾽, ἢ ἐν ἐρήμοις</l>
            <l>τοῦδε βίου ὁσίως τὸ στάδιον τελέσαι,</l>
            <l>ἠλιβάτῳ πέτρῃ καὶ ἀκινήτῳ ὄρει,</l>
            <l>τῶν ταύτην ἔχθιστα διωξάντων θεομισῶν</l>
            <l>ἐξολοθρευθέντων τοῦδε κάκιστα βίου.</l>
            <l>εἰ δὴ ἀτρεκίῃ σοφίης ἱερᾶς εἶ ἐραστὴς</l>
            <l>καὶ πέπνυσαι στερρῷ νηφαλέῳ τε νωΐ,</l>
            <l>κἂν μηδὲν σ᾽ ἕτερον πείθῃ ῥῆμα θεόπνευστον</l>
            <l>ἐκστῆν ἧς νοσέεις δυσσεβέος ἔριδος,</l>
            <l>κἂν ἐκ τῆς ἥττης καὶ ἀπωλείης πανωλέθρου</l>
            <l>τῶν παρὰ σοὶ μεγάλων ψευδομένων ἀθέων</l>
            <l>τῆς τ᾽ ἀθρόας ἐξ εἰδόλων μετακλίσιος ἐθνῶν</l>
            <l>τῆς κατὰ τὸν Χριστὸν φῶς ἔπι εὐσεβίης,</l>
            <l>τὴν τοῦ σταυρωθέντος ἀήττητον ἐπίγνωθι</l>
            <l>ἰσχὺν καὶ κατάθου ἄφρονα πᾶσαν ἔριν.</l>
            <l>σώφρονα νοῦν δ᾽ ἀναδεξάμενος, μὴ ᾤου ὄνειδος</l>
            <l>Χριστοῦ ἠδ᾽ αἰσχύνην τἄτιμα κεῖνα πάθη,</l>
            <l>πάνσοφον ἀλλὰ θεοῦ τοῦ παναγάθου ἐπίνοιαν,</l>
            <l>πάνθ᾽ ὑπεριπταμένην νοῦν μερόπων καὶ ἔπος.</l>
            <l>πρὸς τοῖσδ᾽ ε[ὐ]ξενέτως κἀκεῖνο σοφῶς τε λογίζου</l>
            <l>ὡς εἰ τὼς αἰσχροῖς οἷς κατεδέξαθ᾽ ἑκὼν</l>
            <l>πότμῳ καὶ πάθεσι τοῖ ἀξιάγαστ᾽ ἀνὰ πᾶσαν</l>
            <l>γαῖαν ἔτε[υ]ξεν ἄφαρ θαύματ᾽ ἀριπρεπέα,</l>
            <l>δῆλος ἄρ᾽ ὡς δυνατὸς καὶ οἴῳ νεύματι θείῳ</l>
            <l>ταῦτα κατορθῶσαι ῥᾷστ᾽ ἀνὰ γαῖαν ὅλην.</l>
            <l>εἰ γὰρ ἐπὶ σταυροῦ πάσχων χθόν᾽ ὅλην ἐσάλευσεν</l>
            <l>φῶς τε τοῦ ἠελίου ἤματι ἐν μεσάτῳ</l>
            <l>ἐς σκότος ἔτρεψε βαθὺ καὶ πέτρας ἔρρηξε</l>
            <l>καὶ ἤγειρε νεκροὺς ἔκπαλαι ἐνταφίους,</l>
            <l>πολλῷ μᾶλλον ἂν ἴσχυσεν, ὡς θεὸς ὢν παναλκής,</l>
            <l>τῷ θεϊκῷ αὐτοῦ νεύματι τὴν δνοφερὰν</l>
            <l>ἀχλὺν ἀθεΐης ξοάνων ὀλοῶν μετατρέψαι</l>
            <l>παμφαὲς εὐσεβίης ἐς φάος ἀπλανέος,</l>
            <l>καὶ ψυχὰς μερόπων νενεκρωμένας ἰῷ ἀδευκεῖ</l>
            <l>ἀρχεκάκου ὀλοοῦ, τοῦ σκολιοῦ ὄφεος,</l>
            <l>πνεύματι τῷ σφετέρῳ ζωῶσαι, ὡς ἀπὸ τύμβου</l>
            <l>ταύτας ἀναστήσας δυσσεβίης ξοάνων.</l>
            <l>ἐξ ὧν οὖν ἀν᾽ ὅλην διεπράξατο γῆν διὰ παύρων</l>
            <l>καὶ ἀδαῶν ἀνδρῶν σφόδρα θεοπρεπέως</l>
            <l>ἀψευδῆ γνόντες καὶ παναλκῆ θεὸν αὐτόν,</l>
            <l>μὴ σκηπτοῖς μαλεροῖς μήθ᾽ ὁπλίτων δυνάμει</l>
            <l>μήτ᾽ ἀπατηλοῖς φάσμασι δείμασί τ᾽ ἐκστατικοῖσιν</l>
            <l>ἐκπλήττοντα βροτοὺς μήτε βιαζόμενον,</l>
            <l>ἀλλ᾽ ἱερᾷ πραότητι καὶ ἱλαρότητι ἅπαντας</l>
            <l>κικλήσκοντα ἑῆς πρὸς φάος εὐσεβίης,</l>
            <l>εὐπειθῶς ἀκάκως τε πάθη σωτήρια τ᾽ αὐτοῦ</l>
            <l>δέξασθ᾽, ὡς νοσέων φάρμακ᾽ ἀκεστορίης·</l>
            <l>ὃς κἂν φαῦλα δοκέῃ ταῦτ᾽, οὐ σκοπέει περιέργως</l>
            <l>μήτ᾽ αὖ ἀπωθεῖται, ῥῶσιν ἑὴν ποθέων.</l>
            <l>δείξατε [?] δὴ καὶ αὐτοὶ πρὸς θεὸν εὐπείθειαν</l>
            <l>ὡς κἀκεῖνος ὅσην πρὸς φθιτὸν ἰάτορα,</l> 
            <l>καὶ τόθ᾽ ὅσον γνώσεσθε πέλει σταυροῦ τὸ ὄνειαρ,</l>
            <l>ὡς τέρπει σφοδρῶς καὶ ἁγιάζει ἅμα</l>
            <l>ψυχὰς τῶν πιστευόντων καὶ δείκνυσιν αὐτοὺς</l>
            <l>τοῦ πανηγεμόνος υἷας ἀριπρεπέας,</l>
            <l>δόξῃ ἀριζήλῳ καταλαμπομένους διαπαντός,</l>
            <l>τῶν τ᾽ ἀεὶ ἑστώτων πιμπλαμένους ἀγαθῶν.</l>
            <l>ἰσχὺς ἐν αὐτῷ γὰρ καὶ θεία χάρις ἐτέθησαν</l>
            <l>τῇ μὲν ἵν᾽ εὐφραίνῃ καὶ ἁγιάζῃ ἅμα</l>
            <l>εὐσεβέων ψυχάς, τῇ δ᾽ αὖ πρὸς δῆριν ἄπαυστον</l>
            <l>θαρσαλέας τελέῃ δυσμενέων ἀφανῶν.</l>
            <l>ᾧ καθοπλισάμενοι δῆμοι ὁσίων φιλερήμων</l>
            <l>καὶ παναπειράριθμα στίφεα μαρτυρικὰ</l>
            <l>οἱ μὲν σαρκὸς ὁμοῦ σκιρτήματα καὶ κακοτέχνους</l>
            <l>τελχίνων ἐνέδρας ῥᾷστα διεξέφυγον –</l>
            <l>οἳ νῦν συνδιάγουσιν ἐπουρανίῃσιν ἐν αὐλαῖς</l>
            <l>πνεῦμασιν ὧν ἐπὶ γῆς ᾑρετίσαντο βίον –</l>
            <l>οἱ δὲ διωκομένης ὑπὲρ εὐσεβίης ἀθλέοντες</l>
            <l>καὶ πυρὶ καὶ ξίφει καὶ μυρίαις βασάνοις</l>
            <l>σάρκας τὰς σφετέρας δαπανώμενοι, οὔτοι ἔδεισαν,</l>
            <l>ἀλλὰ κατέπτυσαν θυμὸν ἅπαντ᾽ ἀσεβῶν,</l>
            <l>αἵματι τῷ σφετέρῷ πείθοντες ἅπαντας ἐπίσης</l>
            <l>ὕψιστόν τε θεὸν καὶ βροτὸν αὐτοτελῆ</l>
            <l>γνῶναι τὸν σταυρωθέντ᾽, εἰ καὶ πότμον ἀεικῆ</l>
            <l>ἔτλη ἐπὶ σταυροῦ σαρκὶ βροτοπρεπέως.</l>
            <l>οὐκ ἄρ᾽ ἀναλκείης τεκμήριον, ἀλλ᾽ ἀπόδειξις</l>
            <l>ἰσχύος ὁ σταυρὸς τῆς θεϊκῆς τελέθει·</l>
            <l>ὡς καὶ τἀλθαίνειν φαύλαις βοτάναις κακοήθη</l>
            <l>ἕλκε᾽, ὑπερφυοῦς τέκμαρ ἀκεστορίης.</l>
            <l>εἰ δ᾽ οὐ πείθῃ τοῖσδε, μένεις δ᾽ ἔτι ἐξ ἀμετρήτου</l>
            <l>ἀφροσύνης παίζων σεμνὰ τὰ ἡμέτερα,</l>
            <l>οὐ ξένον· «οὐ δέχεται διδαχὴν μεγάλην ἀδαὴς γὰρ»</l>
            <l>φησὶ «κλύων» σοφίη ἡ καθ᾽ ὑμᾶς Δαναούς,</l>
            <l>μήτε μάθοι ἂν καρκῖνος ποτὲ ὀρθὰ βαδίζειν,</l>
            <l>μήτ᾽ ἂν λευκανθείη σμηχόμενος μελάνωψ·</l>
            <l>τὼς ἂν μηδὲ φρὴν εἰδωλομανοῦς καὶ ἀθέσμου,</l>
            <l>πρήξεσι καὶ βδελυροῖς τερπομένου ἱμέροις,</l>
            <l>ῥᾷστά ποτ᾽ εὐσεβέσι ξυνθήσεται ἠδ᾽ ὁσίοισι</l>
            <l>δόγμασι καὶ θεσμοῖς ἐνθέου εὐσεβίης.</l>
            <l>Χριστιανῶν τὸ σέβας τοίνυν ἐπίγνωτε, ὦ οὗτοι,</l>
            <l>καὶ τὰ καθ᾽ ὕψιστον δόγματα πανάγια</l>
            <l>σώφρονι καὶ σεμνῇ σπεύσατε φρενί διερευνᾶν,</l>
            <l>μυκτῆρ᾽ ἐκ κραδίης πάντα παρωσάμενοι·</l>
            <l>οὐδὲν ἐν αὐτοῖς γὰρ δύσφημον ὅλως ἢ ἄσεμνον</l>
            <l>μήτε γελοιασμοῦ ἄξιον ἠὲ μίσους.</l>
            <l>οὔτοι ἐρωμανέων κεἰς κύκνον Ζεὺς μεταμειφθεὶς</l>
            <l>ὑψιπετῆ τ᾽ ἀετὸν καὶ χλοερὸν χρυσίον,</l>
            <l>τόφρα λαθὼν φθείρῃ ἢ ἀλλοτρίας παρακοίτις</l>
            <l>ἁρπάσῃ ἢ ἐρατὸν μείρακα οἰνοχόον·</l>
            <l>μήτε κόρην γλαυκῶπιν ἑῆς κεφαλῆς ἀποτίκτων,</l>
            <l>ἀμφήκει πληγεὶς τὴν κεφαλὴν πελέκει·</l>
            <l>μήτε μετὰ στεροπῶν κατιὼν Σεμέλην τ᾽ ἀποτεφρῶν</l>
            <l>καὶ μηρῷ ῥάπτων ἐν σφετέρῳ τὸ βρέφος·</l>
            <l>μήτε κόρῳ συμπαίζων καὶ τὸν ἐρώμενον αὐτοῦ</l>
            <l>δίσκῳ ἄκων κτείνας Φοῖβος ἀκερσεκόμης·</l>
            <l>μήτ᾽ αὖ ἐρίζουσαι χρυσοῦ θεαὶ εἵνεκα μήλου</l>
            <l>καὶ μοιχευομένη Ἄρεϊ Ἀφροδίτη·</l>
            <l>μήτε θεοὶ χάρμην πρὸς σφᾶς αὐτοὺς κροτέοντες</l>
            <l>αἰχμαῖς τ᾽ ἀλλήλους ἀντιδοκευόμενοι·</l>
            <l>μήθ᾽ ἕτερόν τι ὅλως τοῖον θεομισθὲς ἂν εὕροις</l>
            <l>ἐν τοῖς πανάγνοις δόγμασι Χριστιανῶν.</l>
            <l>ἀλλ᾽ εἷς μὲν θεὸς ὑμνεῖται τρισυπόστατος αὐτοῖς,</l>
            <l>μήτε ὅλως ἀρχὴν μήτε πέρας ποτ᾽ ἔχων,</l>
            <l>παντοκράτωρ κύριος, συνέχων πάντα προνοῶν τε</l>
            <l>πασῶν ὧν κτίσεων φαινομένων τ᾽ ἀφανῶν,</l>
            <l>πάνσοφος, οἰκτίρμων, πανάχραντος πάναγαθός τε,</l>
            <l>φῶς, ἔφεσις, ζωὴ καὶ ἀκόρεστος ἔρως·</l>
            <l>μισῶν σφόδρ᾽ ἀσεβεῖς, ἀνόμους, ἀδίκους πλεονέκτας,</l>
            <l>αἰσχροβίους πόρνους, πάντας ὑπερφιάλους.</l>
            <l>οὓς καὶ ἀεὶ δαπανῶντι κατακρίνει σκώληκι</l>
            <l>καὶ μὴ σβεννυμένῳ πυρὶ καταχθονίῳ,</l>
            <l>αἰνεῖ δ᾽ εὐσεβέας ἀρετῆς θ᾽ ἁπάσης φιλεραστάς,</l>
            <l>τοὺς τ᾽ ἐπικαμπτομένους δάκρυσι τῶν ἀπόρων.</l>
            <l>οὓς καὶ ἀμειβόμενος ἀρετῆς χάριν ἧς, μετὰ πότμον</l>
            <l>δείκνυσι σφετέρους οὐρανίους ναέτας,</l>
            <l>φωτὶ ἀεὶ θείῳκαταλαμπομένους μεγαδόξως,</l>
            <l>τῶν ἀφάτων αὐτοῦ πιπλαμένους ἀγαθῶν,</l>
            <l>οὐκ ἴδ᾽ ἅπερ ποτὲ ὄμμα ἀκήκοε μήτε τοι οὖας,</l>
            <l>μήτ᾽ αὖ εφαντάσθη νοῦς μερόποιο ὅλως·</l>
            <l>ἔνθεος ἧχι χαρὰ καὶ εὐφροσύνη καὶ ἀγήρως</l>
            <l>ζωὴ καὶ σοφίης γνῶσις ἀειθαλέως.</l>
            <l>τοιάδε οὐχ ἡμεῖς, ἄνδρες, μόνοι, ἀλλὰ καὶ αὐτοὶ</l>
            <l>οἱ παρ᾽ ὑμῖν πρῶτοι τῆς καθ᾽ ὑμᾶς σοφίης</l>
            <l>τοῦ τε πανηγεμόνος αὐτοῦ πέρι τῆς τε δικαίας</l>
            <l>φρικτῆς τε κρίσεως, τῶν ἐν ᾍδου βασάνων,</l>
            <l>καὶ φρονέουσιν ἄγαν καὶ δέλτοις ἐγκατέταξαν,</l>
            <l>εἰ καὶ μὴ τέλεον τῶν στοχάσαντο πέρι.</l>
            <l>μήτε θεός κεν ἔοι γὰρ ἀμοιρῶν τῶν ὁμοφυῶν</l>
            <l>πνεύματος ἠδὲ λόγου οἷσι τὰ πάντ᾽ ἐπάγη,</l>
            <l>ὡς μηδ᾽ ἠέλιος θέρμης τ᾽ ἀκτῖνος ἀμοιρῶν</l>
            <l>καὶ βροτέη ψυχὴ νοῦ τε λόγου τε ἄτερ.</l>
            <l>ὡς γὰρ ἑν᾽ αὐτὸν δεῖ πιστεύειν τῇ οὐσίῃ,</l>
            <l>τὼς κυρύττειν χρὴ τριττὸν ὑποστάσεσιν,</l>
            <l>ταῖσι μεριζόμενον μὲν ὑποστάσεσιν ἀμερίστως</l>
            <l>τῇ δ᾽ αὖ ἀσυγχύτως οὐσί᾽ ἑνιζόμενον·</l>
            <l>τῆς τε διαιρέσιος καὶ ἑνώσιος ἀμφωτέρων τε</l>
            <l>πάνθ᾽ ὑπεριπταμένων νοῦν μερόπων και ἔπος.</l>
            <l>τήν τ᾽ ἐλπιζομένην εὐδαιμονίην μετὰ πότμον</l>
            <l>μὴ γυμναῖς ψυχαῖς τήνδε χρεὼν φρονέειν,</l>
            <l>μήτ᾽ αὖ μὴν ὑπὸ γῆν κατά τ᾽ ἀσφοδελὸν λειμῶνα,</l>
            <l>ὡς ἡ μυθολόγος Καλλιόπη θροέει,</l>
            <l>ἀλλ᾽ ὡς αὐτὸς ὁ παμμεδέων διετάξατ᾽, ἐν αὐτοῖς</l>
            <l>οὐρανίοις δαπέδοις τῇ τ᾽ ἐρατῇ Ἐδέμῃ,</l>
            <l>τῶν ψυχῶν αὖθίς γε συναπτομένων παραδόξως</l>
            <l>νεύματι θειοτέρῳ σώμασι τοῖς σφετέροις</l>
            <l>αὖθις ἀνισταμένοις, φαιδροῖς, ἀφθάρτοις, εὖτ᾽ ἂν</l>
            <l>οὐρανόθεν καταβὰς κρινεῖ ἅπαντα βροτὸν</l>
            <l>Χριστὸς ὁ παμμεδέων, τὰ κατ’ ἀξίαν ὧνπερ ἕκαστος</l>
            <l>φαύλων ἢ ἀγαθῶν ἔδρασε πᾶσι νέμων.</l>
            <l>πρὸς τοῖσδ’ ἰφθίμως πιστεύειν δεῖ κραδίηφι</l>
            <l>αὐτὰρ κηρύττειν χείλεσι θαρσαλέως,</l>
            <l>ὡς ὁ πανοικτίρμων κύριος καὶ πᾶσιν ἀνάσσων –</l>
            <l>ὅς γε διὰ σφετέραν ἀγαθότητα μόνην</l>
            <l>ἐς τὸ ἔμεν ξύμπαντα παρήγαγεν ἐκ μὴ ἐόντων</l>
            <l>συντηρεῖ τ’ ἰδίῃ καὶ συνέχει δυνάμει –</l>
            <l>οἰκτείρας μερόπων οἰκτρὸν γένος, οὐ κατὰ κόσμον</l>
            <l>ὀλλύμενον μυρίαις δαιμονικαῖς ἀπάταις</l>
            <l>πρήξεσί τ’ ἐκθέ[σ]μοις συμφθειρόμενον καὶ ἀσέμνοις</l>
            <l>λαγνείαις, κτηνῶν ὡς ἀγέλην ἀλόγων,</l>
            <l>οἰογενῆ ἑὸν υἷα, θεὸν λόγον, ἶσον ἑαυτῷ</l>
            <l>φύτλῃ τῇ θεικῇ καὶ ἀπλέτῳ δυνάμει,</l>
            <l>εἰς μερόπων ἐλεεινοῦ ἴηλε γένους ἐπαρωγήν,</l>
            <l>τόφρ’ αὐτοὺς ἁπάσης δυσσεβίης ἐναγοῦς</l>
            <l>εἰδόλων ὀλοῶν ἐκστησάμενος, διїθύνῃ</l>
            <l>γνῶσιν ἐπ’ ἀτρεκίης καὶ φάος εὐσεβίης.</l>
            <l>σφόδρα προσῆκον ἔην γὰρ ἀπολλυμένην ἐλλεινῶς</l>
            <l>τελχίνων ὀλοῶν παντοδαπαῖς ἀπάταις,</l>
            <l>εἰκόνα τὴν ἣν μὴ παροδεῦσαι, ἀλλ’ ἐπαρῆξαι·</l>
            <l>τοῦτ’ ἔργον θεїκῆς ἀγαθότητος ἄκρας.</l>
            <l>εἴ τι γὰρ ἐν τοῖς οὖσιν ἀγακλεὲς ἠδ’ ἐπιβάλλον</l>
            <l>εἰς γεῦσιν, τέρψιν, κόσμον, ἀκεστορίην,</l>
            <l>ἐν χθονί, ἐν πελάγει, ἐν λίμναις, ἐν ποταμοῖσιν,</l>
            <l>ἠέλιον, μήνην, ἀστέρας οὐρανίους,</l>
            <l>εὐκρασίην ἀέρων καὶ γῆς ὑετοὺς πιότητα,</l>
            <l>πάντα φιλανθρώπως τεῦξεν ὁ πανάγαθος,</l>
            <l>εἰκόν’ ἑὴν τιμῶν ἠδ’ εὐμεθόδως διὰ πάντων</l>
            <l>τῶνδ’ ἀνάγων αὐτὴν γνῶσιν ἐφ’ ἣν καὶ ἔρον.</l>
            <l>δῆλον ἄρ’ σφόδρ’ ὡς τίμιον ἔστι παρ’ αὐτῷ</l>
            <l>κτῆμα ὁ ἐκ ψυχῆς ξύνθετος ἠδὲ χοός·</l>
            <l>τῷ καὶ βασκανίῃ ἀπατηθέντα κακοτέχνως</l>
            <l>δαίμονος οὐλομένου καὶ μυρίαισι πλάναις</l>
            <l>ἐς πυμάτην αὐτὸν κατολισθήσαντ’ ἀσέβειαν,</l>
            <l>οὐκ ἔφερ’ αὐτὸν ὁρῶν οἰκτρότατ’ ὀλλύμενον,</l>
            <l>σπλάγχνοις δ’ οἰκτιριμῶν σφετέρων ἐλέους τ’ ἀμυθήτου</l>
            <l>καμπτόμενος πατρικῶς, ὢ θεїκῆς ἀγάπης,</l>
            <l>κτίσματος αὐτὸς ἐπὶ σφετέρου ὥρμησεν ἔρευναν,</l>
            <l>μορφὴν τὴν ἡμέων αὐτοτελῆ φορέσας.</l>
            <l>ᾗ ἐν ἀμωμήτως ἱεροπρεπῶς τε βιώσας,</l>
            <l>τοῦ τε κατ’ ἀρχεκάκου δυσμενέος ὀλοοῦ</l>
            <l>τριττὸν ἄρας νῖκος, τρὶς πειρασθεὶς ὑπ’ ἐκείνου</l>
            <l>λευγαλέων πρώτοις τρισὶ παθῶν γενέταις,</l>
            <l>μαργοσύνῃ γαστρός, δόξης καὶ πλούτου ἔρωτι,</l>
            <l>οἷς τὰ μάλιστα βροτοὶ πάντες ἁλισκόμεθα,</l>
            <l>φοιτηταῖς τ’ ἰδίοις παραδοὺς μυστήρια σεπτὰ</l>
            <l>εὐσεβίης ἀπλανοῦς καί γε θεηγορίης,</l>
            <l>τεθμά τε σεμνοτάτου ἁγιοπρεπέος τε βίοιο</l>
            <l>αὐτοῖς δεσποτικῶς θεσμοθετησάμενος –</l>
            <l>οἷς καθοπλιζόμενοι ἀπονητὶ καταρράξουσι</l>
            <l>τὸν πολεμοῦντ’ αὐτοὺς αἰὲν ὄφιν σκολιόν –</l>
            <l>γευσάμενος τ’ ἐθελοντὶ βροτοπρεπέως θανάτοιο</l>
            <l>τούς τε καθειργνυμένους εὐσεβέας ἐν ᾍδου</l>
            <l>ἐκ νεκύων ἀλκῇ θεїκῇ ἅμ’ ἑαυτῷ ἐγείρας,</l>
            <l>τούσδε μὲν εἰς ἐρατὴν ἤγαγε τὴν Ἐδέμην,</l>
            <l>αὐτὸς δ’ οὐρανὸν εἰσαναβὰς ἅμα σαρκὶ τῇ αὐτοῦ,</l>
            <l>νικητὴς θανάτου καὶ προνομεὺς Ἀΐδου,</l>
            <l>δεξιτεροῖς θώκοισιν ἑοῦ γενέταο κάθηται</l>
            <l>καὶ κριτὴς κεῖθεν προσδόκιμος τελέθει.</l>
            <l>τοῖα μὲν, ὦ ἄνδρες, τὰ καθ’ ἡμᾶς καίρια μᾶλλον,</l>
            <l>ὡς ξυνελόντ’ εἰπεῖν, δόγματα Χριστιανούς,</l>
            <l>λέξεσι κοινοτέραις μὲν ἠδ’ εὐτελέσσι γραφέντα,</l>
            <l>αὐτὰρ ἐτητυμίῃ λαμπρότερ’ ἠελίου·</l>
            <l>πηγὴ ἐὼν ἐλέους καὶ εὐνοίης ὁ ἄναξ γὰρ</l>
            <l>καὶ πάντας ἐπίσης εὐσυν[θ]έτως ἐθέλων</l>
            <l>ἀξυνέτους συνετοὺς κατὰ νοῦν καρποῦσθαι ὄνειαρ,</l>
            <l>τὼς ξυγγεγράφθαι ταῦτ’ ἐπένευσ’ ἀφελῶς.</l>
            <l>μὴ τοίνυν τὸ ἁπλοῦν αὐτῶν χλευάζετε εἰκῇ</l>
            <l>ὡς μὴ Κεκροπίδι ξυγγραφὲν εὐφραδίῃ,</l>
            <l>τὸ στερρὸν δ’ αὐτῶν, σεμνόν τε καὶ ἀξιάγαστον,</l>
            <l>τἀψευδὲς, τὸ σοφὸν καὶ τὸ δικαιότατον,</l>
            <l>εὐξυνέτως γνόντες, δοξάσατε τὸν πρὸς ὄνειαρ</l>
            <l>πάντα φιλανθρώπως οἰκονομοῦντα βροτοῖς.</l>
            <l>οὐ τὸ βρύειν γλαφυραῖς καὶ λέξεσιν ἐμμελέεσσι</l>
            <l>καὶ προχέειν γλώττας τερπνὸν ἑῆς κέλαδον,</l>
            <l>ἢ τὸ ἀπαγγέλλειν πινυτὰς ῥήσεις ἀγακλυτῶν</l>
            <l>Ὠγυγίων ἀνδρῶν, τοῦτο σοφῷ τὸ τέλος –</l>
            <l>ταῦθ’ ἅμα τῷδε βίῳ γὰρ συγκαταλύεται ἄφνω,</l>
            <l>τοῖς λοιποῖς τερπνοῖς ὠκυμόροις ἐπίσης –</l>
            <l>ἀλλὰ τὸ τοῖσδ’ ἅμα πλουτεῖν καὶ σέβας ἐς τέλος ὀρθὸν</l>
            <l>σεμνόν τ’ ἦθος ἔχειν καὶ βίον εὐκλεέα,</l>
            <l>ἤτοι εὐνομίῃ τε κοσμούμενον, σωφροσύνῃ</l>
            <l>καὶ πραότητ’ ἱερᾷ καὶ χθαμαλοφροσύνῃ·</l>
            <l>τοῦτ’ εὐδαιμονίη ἄκρα, τοῦτο τέλος μακαριστόν,</l>
            <l>τοῦτο ἑνοῦν ἡμᾶς οἶδ’ ἐφετῶν τῷ ἄκρῳ.</l>
            <l>οὗ ἄλλως ἐπιβῆναι ἀμήχανον, ἀλλ’ ἢ ἔρωτι</l>
            <l>παφλάζοντι ἀεὶ ἐνθέου εὐσεβίης,</l>
            <l>σεμνοτάτου τε βίου κτήσει ἀρετῆς τε ἁπάσης,</l>
            <l>πίστει ἐπ’ εἰλικρινεῖ ἔμπεδ’ ἐνιδρυμένων.</l>
            <l>ταύτην, ὦ ἄνδρες κτήσασθαι σπεύσασθ’, ἅπαντα</l>
            <l>ῥίψαστες τῦφον τὸν φρεσὶν ὑμετέραις</l>
            <l>προστριβέντ’ ἐκ παιδείης σφετέρης Δαναΐδος,</l>
            <l>ἧς τὸ τέλος πότμος νερτέριον τΐ Ἔρεβος,</l>
            <l>εἰ γὰρ καὶ δοκέει διοριζομένη περὶ πάσης</l>
            <l>εὐτέχνως ἀρετῆς εὐρυθμίης τε τρόπων,</l>
            <l>ἀλλ’ αὖ αἰσχρέργοισι θεῶν σφετέρων ἀναπείθει</l>
            <l>ἀσπάζεσθ’ ἀνέδην πᾶσαν ἁπλῶς κακίην·</l>
            <l>καὶ γὰρ μειρακίοισι καὶ ἀλλοτρίαις γαμεταῖσιν</l>
            <l>δείκνυσιν, ὡς προέφην, τούσδ’ ἐπιμαινομένους,</l>
            <l>καὶ πτολέμοισι μάχαις τε μιαιφονίαις τε δόλοις τε</l>
            <l>καὶ οἰνοφλυγίαις τούσδ’ ἐπιτερπομένους.</l>
            <l>ἢ οὐ τοιούτων αἰσχραγγελιῶν ἀνάμεστοι</l>
            <l>αἱ παρ’ ὑμῖν, ἄνδρες, δέλτοι ἀγακλέες;</l>
            <l>ὧν εἰ τὸ γλαφυρὸν τῆς λέξιος ἠδ’ ἐπαγωγὸν</l>
            <l>ῥίψῃ τις πόρρω, τῶνδ’ ἀπαλειψάμενος,</l>
            <l>βόρβορος ἄντικρυς αἱ ἀγακλυτοὶ ὀφθήσονται</l>
            <l>δέλτοι τῶν παρ’ ὑμῖν μουσοπόλων ἀνέρων.</l>
            <l>τοιάδ’ ἔχων κακίης ἁπάσης ὑποδείγματα, πῶς τις</l>
            <l>σώφρον’ ἕλοιτο ποτ’ ἂν σεμνοπρεπῆ τε βίον;</l>
            <l>τὸν γὰρ ἐτάζοντ’ αὐτὸν ἐφ’ οἷς ἐβίωσεν ἀσέμνως</l>
            <l>οὔτοι ἔολπεν ὅλως· ταὐτὰ γὰρ οἱ μεγάλοι</l>
            <l>πράξαντες θεοὶ αὐτοῦ, ἀνυμνοῦνται παρὰ πάντων</l>
            <l>τῶν παρ’ ὑμῖν πρώτων μουσοπόλων ἀνέρων.</l>
            <l>τῦφον ἄρ’ ἡ καθ’ ὑμᾶς σοφίη μόνον οἶδε περιττὸν</l>
            <l>ἐντίκτειν ψυχαῖς ἀκροατῶν σφετέρων,</l>
            <l>τήν τ’ ἐξ ἀνθρώπων κενεὴν δόξαν ἀναπείθει</l>
            <l>τοῦτο τέλος δοκέειν τρισμακάριστον ἔμεν,</l>
            <l>σπεύδειν τ’ εὐφραίνεσθαι πᾶσι τρόποις διὰ παντός.</l>
            <l>Χρύσιππος βοάτω, σός τ’ Ἐπίκουρος ἅμα</l>
            <l>καὶ πάντες σχεδὸν οἱ παρ’ ὑμῖν μεγαλώνυμοι ἄνδρες·</l>
            <l>εὐεπίηφι μόνῃ τὰς ἱερὰς ἀρετὰς</l>
            <l>ὑμνήσαντες δείκνυνται σφετέραισι γραφαῖσιν,</l>
            <l>αἷσιν ἐνέσπαρται πᾶν ἀθέμιτον ἄγος·</l>
            <l>τοῦ μὲν ἄρ’ αὐτοὶ ἐμμανέες γεγαῶτες ἐρασταί,</l>
            <l>ὡς ἐνίους αὐτῶν, τοῦτ’ ἐπιμαινομένους,</l>
            <l>βρωθῆναι κυσί, τοῦ δὲ διηγηταὶ γεγενῆσθαι</l>
            <l>σπεύσαντες σφετέραις τοῖς μετέπειτα γραφαῖς.</l>
            <l>δείλαιοι τῷ ὄντι καὶ ἄφρονες, οὕνεκεν ἰσχὺν</l>
            <l>τῆς [π]εριθρυλλήτου εὐμαθίης σφετέρης</l>
            <l>τοῖς μετέπειτ’ ἔλιπον κακίης ἁπάσης ὑπόδειγμα·</l>
            <l>λώιον ἦν αὐτοῖς, εἰ ἀδαεῖς τέλεον –</l>
            <l>τοῦδ’ ἐκδημῆσαι βίου, ἤπερ πολλὰ μαθόντας</l>
            <l>παιδευτὰς δόξαι παντοδαποῖο ἄγους·</l>
            <l>τοῖς σφετέροις γἀρ ἀεὶ ξυγγράμ[μ]ασιν εἰς τὸ βάραθρον</l>
            <l>ὠθοῦσι μυρίους τῶν ὑπὸ γῆν βασάνων.</l>
            <l>καλόν, σφόδρα καλόν, τὸ ἐπιστήμῃ σεσοφίσθαι</l>
            <l>πάσῃ τε γνώσει τῆς ἱερᾶς σοφίης,</l>
            <l>ἀλλὰ χρεὼν πρὸς τούτοις πλουτεῖν καὶ σέβας ὀρθόν,</l>
            <l>καὶ κατακοσμεῖσθαι σεμνοπρεπέσσι τρόποις·</l>
            <l>μὴ μερόπων πρὸς ἀρέσκειαν, μήτε πρὸς ἔπαινον</l>
            <l>καὶ κενεὴν δόξαν καὶ χρυσίου ἔφεσιν –</l>
            <l>οἷ’ ἐπιτηδεύουσι τινὲς φαῦλοι καὶ ἄργυται,</l>
            <l>δοῦλοι ἑῆς γαστρὸς δοξαρίου τε κενοῦ –</l>
            <l>ἀλλὰ δι’ αὐτὴν τὴν ὄντως οὖσαν ἀπέραντον</l>
            <l>δόξαν καὶ κτῆσιν τῶν μετέπειτ’ ἀγαθῶν.</l>
            <l>τοῦτο τέλος ἀτρεκῶς σοφίης ἱερᾶς τῷ ἐραστῇ,</l>
            <l>αὐτῷ ἑνωθῆναι τῶν ἐφετῶν τῷ ἄκρῳ·</l>
            <l>οὐχὶ γραωδῶν καὶ σαπρῶν διὰ γνώσιως ὕθλων</l>
            <l>καὶ Ἀκαδημαϊκῆς στωμύλου εὐφραδίης,</l>
            <l>ἀλλ’ ἀκριβεῖ φυλακῇ τῶν τοῦ ὑψίστου ἐφετμῶν</l>
            <l>ψυχῆς τ’ ἀκακίῃ καὶ χθαμαλοφροσύνῃ,</l>
            <l>σωφροσύνῃ θ’ ἱερᾷ καὶ μακροθύμῳ πραότητι,</l>
            <l>καὶ ἀδόλῳ πάντας πρὸς μέροπας ἀγάπῃ.</l>
            <l>οἷς ὁ κατ’ εἰκόνα χειρὶ θεοῦ πλασθεὶς ἐπάνεισι</l>
            <l>δόξαν ἔπι πρώτην αἶψα πάλιν σφετέραν,</l>
            <l>οἶσπερ ἀμοιβὴ οὔτοι ὁ ἐκ μερόπων βραχυτερπής,</l>
            <l>ἀλλ’ ὁ ὑφ’ ὑψίστου μὴ πέρας αἶνος ἔχων·</l>
            <l>καὶ τέλος, αὐτοῦ τοῦ θείου κάλλους κατατρυφᾶν</l>
            <l>αὐτοῖς ἐν δαπέδοις τοῖς ὑπερουρανίοις.</l>
            <l>μὴ τῷ τῆς κενῆς καλλιφραδίης Κεκροπίδος</l>
            <l>κηληθμῷ λοιπὸν θελγόμενοι κενεῶς</l>
            <l>τῇ τῆς δυσσεβίης ἀπολειφθῶμεν ἐν ὁμίχλῃ,</l>
            <l>τὴν δ’ ἐν τῇδ’ ἄθεον κευθομένην ἀπάτην</l>
            <l>ἐκ ψυχῆς μισήσαντες, ἐπιμαστεύσωμεν</l>
            <l>τὴν εὐαγγελικὴν ἀπλανέ’ ἀτρεκίην.</l>
            <l>ἧς δι’ ἐπιγνόντες ἕν’ ἄναρχον ἀεί τε ἐόντα</l>
            <l>πανάγαθον κύριον παμμεδέοντα θεόν,</l>
            <l>πρηνεῖς δεῦτε πεσόντες ἐνώπιον αὐτοῦ ἐς αἶαν,</l>
            <l>κράξωμεν· «δούλων φεῖσαι ἄναξ σφετέρων».</l>
         </lg>
      </body>

   </text>
</TEI>
