<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
   <teiHeader>
      <fileDesc><!-- descrizione file digitale -->
         <titleStmt>
            <title type="main" xml:lang="cu-Cyrl">Разговоръ между безимяннымъ лицомъ и Максимомъ Грекомъ о грамматикѣ [Razgovor'' meždu bezimjannym'' licom'' i Maksimom'' Grekom'' o grammatikě]</title>  
            
            <title type="alt" xml:lang="cu-Cyrl" source="lista-bibliografia.xml#MG-1782 #Iva-1969">Бесѣдование Максима Грека о пользѣ грамматики [Besědovanie Maksima Greka o pol'zě grammatiki] <note type="editorial"><ref><bibl>Maksim Grek 1782 <citedRange unit="page" from="1" to="28">1-28</citedRange></bibl> <bibl>Ivanov 1969 <citedRange unit="page" from="96" to="97">96-97</citedRange></bibl></ref></note></title>   
         </titleStmt>
         
         <editionStmt> <!-- info edizione digitale -->
            <edition>Digital edition</edition>
            <respStmt>
               <resp>Edited by</resp>
               <name>MaximHum</name>
               <name>Nome</name>
               <name>Nome</name>
            </respStmt>
            <respStmt>
               <resp>Revised by</resp>
               <name>Nome</name>
               <name>Nome</name>
            </respStmt>
            <respStmt>
               <resp>TEI-encoded by</resp>
               <name>Letizia Ricci</name>
               <name>Nome</name>
            </respStmt>
         </editionStmt>
         <publicationStmt>
            <publisher>Publisher</publisher>
            <pubPlace>Luogo</pubPlace>
            <date>Data</date>
            <distributor>Distributor</distributor>
            <availability>
               <p>L'edizione è disponibile su licenza.</p>
            </availability>
         </publicationStmt>
         
         <sourceDesc> <!-- descrizione della fonte originale -->
            
            <bibl type="external-catalogue"> <!-- identificativo del testo secondo catalogazione Ivanov -->
               <idno type="Ivanov">119</idno>
            </bibl>
            
            <bibl type="reference-edition">    <!-- 01. Inventario COLONNA D -->
               <ref target="lista-bibliografia.xml#Jag-1895"><name>Jagić</name>, <date>1895 [1896]</date></ref>: <biblScope unit="page" from="617" to="626">617-626 [329-338]</biblScope> 
            </bibl> 
            <!-- entrata bibliografica completa in LISTA ESTERNA -->
            
            <listBibl type="other-editions">  <!-- 01. Inventario COLONNA E (tanti <bibl></bibl> qaunte sono le "altre edizioni" -->
               <bibl>
                  <ref target="lista-bibliografia.xml#Smo-1618-1619"><name>Smotrickij</name>, <date>1618-1619</date></ref>: <biblScope unit="page" from="347r" to="360r">347r-360r</biblScope>
               </bibl>
               <bibl>
                  <ref target="lista-bibliografia.xml#MG-1782"><name>Maksim Grek</name>, <date>1782</date></ref>: <biblScope unit="page" from="1" to="28">1-28</biblScope>
               </bibl> 
            </listBibl>
            
            <msDesc type="reference-ms" xml:id="basic-witness" corresp="lista-manoscritti.xml#Chlud-75"><!-- descrizione del manoscritto base dell'edizione-->
               <msIdentifier> <!-- info estese del manoscritto in LISTA ESTERNA-->
                  <msName>ГИМ, Хлуд. 75</msName>   
               </msIdentifier>
               <msContents>
                  <msItem>
                     <locus type="chapter">гл. 200 / cap. 200</locus> 
                     <locus type="foliation" target="#765v #771v">лл. 765об.-771об. / ff. 765v-771v</locus>   
                     <title xml:lang="cu-Cyrl">Нѣкоего вопросившаго съ люботруднымъ тщаниемъ, Максима инока святыя горы, яже о грамматикии и риторикии и философии, о еже яко да не неизвѣститъ ему о сихъ въ пользу к любоучениа разуму его желающу</title>   
                     <incipit xml:lang="cu-Cyrl">Понеже убо яко подобающему коснувшу ми ся нѣкоимъ мановениемъ, словесное повелѣвая чрезъ повелѣваемаго ми, и дивеснѣ о семъ почюдихся, яко прошение отъ всеприемлющаго мя достиже, и многоскорбно о семъ смышлях, совѣтуя умъ къ мысли.</incipit>  
                     <explicit xml:lang="cu-Cyrl">[...] [...] коль же паче въ насъ мощенъ есть словодатника и словоположника показати. множае убо въ насъ вышеестественая содѣловати воленъ есть, емуже слава во вѣки вѣкомъ, аминь.</explicit>  
                  </msItem> 
               </msContents>
            </msDesc>
            
         </sourceDesc>
      </fileDesc>
      
      <profileDesc>
         
         <creation> <!-- datazione -->
            <date>[incerta]</date>    <!-- 01. Inventario COLONNA O -->
         </creation> 
         
         <langUsage>
            <language ident="sl">Slavo</language>
         </langUsage>
         
         <textClass> <!-- classificazione testo in base a tassonomie -->
            <keywords scheme="#scope">   
               <term>Elogio della grammatica, della retorica e della filosofia</term> 
            </keywords>
         </textClass>
         
         <textClass>
            <keywords scheme="#attribution"> <!--  testo originale / traduzione (fonte) / dubium (bibl. secondaria) -->
               <term target="#dubium" source="lista-bibliografia.xml#Jag-1895">Dubium <note type="editorial"><ref><bibl>Jagić 1895 <citedRange unit="page" from="616" to="617">616-617</citedRange></bibl> <bibl>[Jagić 1896 <citedRange unit="page" from="328" to="329">328-329</citedRange>]</bibl></ref></note></term>   
            </keywords>
         </textClass>
         
      </profileDesc>
      <encodingDesc>
         
         <classDecl>  <!-- tassonomie (rimangono invariate) -->
            <taxonomy>
               <category xml:id="label">
                  <catDesc>Literary label</catDesc> 
               </category>
               <category xml:id="scope">
                  <catDesc>Thematic scope</catDesc>
               </category>
            </taxonomy>
         </classDecl>
         <classDecl>
            <taxonomy xml:id="attribution">
               <category>
                  <catDesc>Attribution</catDesc>
               </category>
            </taxonomy>
         </classDecl>
         
         <variantEncoding method="double-end-point" location="external"/>
         
      </encodingDesc>
   </teiHeader>

   <text xml:lang="cu-Cyrl">
      <front> <!-- titolo del testo nel  manoscritto (se presente) --> 
         <p>Нѣкоего вопросившаго съ люботруднымъ тщаниемъ, Максима инока святыя горы, яже о грамматикии и риторикии и философии, о еже яко да не неизвѣститъ ему о сихъ въ пользу к любоучениа разуму его желающу</p>  
      </front>
      
      <body>
         <p>Понеже убо яко подобающему коснувшу ми ся нѣкоимъ мановениемъ, словесное повелѣвая чрезъ повелѣваемаго ми, и дивеснѣ о семъ почюдихся, яко прошение отъ всеприемлющаго мя достиже, и многоскорбно о семъ смышлях, совѣтуя умъ къ мысли. и по елико вмѣстному и худоприемному разумѣнию моему, и вины совопросимымъ, многажды созирая, и обрѣсти ю не возмогох, занеже ни первымъ убо начатыя предложити откуду не вѣде, ни же по средѣ со извѣтомъ благословиымъ представити конецъ же ми гдѣ и вѣдомъ явится.</p>
         <p>Максимъ. Рци убо ми, боголюбезне, молю тя, что ти есть отъ ничтоже имущаго желая, и кое прошение востребовася; вѣси убо убожество мое, яко отъ всюду и весма всячески поустъ есмь и ни в малѣ же что удобнѣишихъ свѣмь. тѣм же убо чуинѣ услышавъ отъ преблажаишаго ти и ангелолѣпнаго извѣщения, а соборъ мыслеи сотворше, въ молбу<anchor xml:id="c1" n="а" rend="super"/> преклоньшеся къ любодаровитому душелюбцу, негли тои услышавъ за святожелаемое ти совопрошение и преубожаишии мои безъотвѣтныи глаголъ велемогущею своею силою въ слово благоотвѣтнѣ произведетъ.</p>
         <p>Вопросивыи. Ищу убо сихъ, яко слышю любомудрие бывающее въ человѣцѣхъ многочастно и многовидно сие въ тѣхъ произносится. овии бо глаголютъ грамматикиею, друзии же риторикиею, инии же логикою. глаголютъ же быти винословну сихъ сущестнословию, и преимѣет же ся во всѣхъ сихъ всечастнѣишая философия, въкупѣ же и вышеестественая богословия. и много о сеи съподражаваю и совзыскание велерачително имамъ, и вины и промысла благовѣстнѣишаго зѣло обрѣтаю. Рци убо ми нетаебнѣ о сихъ всѣхъ, никоеже завистодержно имѣя въ себѣ непщевание.</p>
         <p>Максимъ. Иже убо сихъ обрѣтыи въ коварствѣ, сеи благоразумная и преимѣетъ въ тѣхъ, велемощное художество сихъ художествъ. азъ же яко видиши мя, невѣжа и весма поселянинъ, и откуду сицевая почерпну; ихже бо никогдаже и слуха моя вмѣстиста въ себе, и неприкосновенно ми есть по всему образу же и дѣиству, мое же вѣдѣние се есть любославие, любосластие, любострастие, тѣми бо треми вещьми водимь и содержимь, и се мое коварство, симъ же убо некасаемымъ ми како прикоснуся или изъглаголю; прости ми и остави ми, ничтоже отъ сихъ высочаишихъ могу ти отвѣщати.</p>
         <p>Вопросивыи. Мню тя мѣсто въ себѣ имуща нѣкоея завистодержныя мѣры, и сего ти не блажю, понеже и разумѣвая совопросимая мною таебнѣ укрыти тщишися. благословлю же ти, яко совосприяти отъ всепребогатаго ти талантъ отъдати и усугубити и требующимъ ми отъ тебе. блажае бо непщует ми ся и онѣх вопрошение, яко и тии ти желаютъ приплодия мзды. ты неразсудную буесть на ся влечеши лѣниваго раба, приемшаго талантъ и въ земли скутавшаго. блюдися давшаго ти, якоже и оному истязателя, да не како на тя о иже безмилостныи судъ изнесетъ.</p>
         <p>Максимъ. Ими ми вѣру, яко совопрошение твое вышеестествено ми есть, прещение же страхования исполнь, и отъ обоюду яко остны словесы твоими бодомъ, не удобь бо сие ми отъ тебе благодарно быти вознепщавася и безъотвѣтно слово имѣя, и возъотвѣтовати откуду не вѣде, понеже любострастнѣишихъ сие чюже есть бохма. паки не к тому понуди мя, молю ти ся, но имѣи мя отъ сихъ отъглагольна, и вопроси убо рачителеи, иже благоумнѣише мене и художнѣише, и о сихъ недреманное око имущихъ и поучающихся вожделѣнно дни же и нощи повыну.</p>
         <p>Вопросивыи. Отлучаеши себе богоблагодарнаго сторичнаго воздаяния. лукавѣишя непщуют ми ся сия отъ тебе, а не смиреномудрая глаголания. лукаваго же раба истязания яже отъ владыки всѣхъ и ты достоина приимеши. отсѣцы отъ себе сеи наблагодарныи правъ и жестосердие и буди подобяся своему владыцѣ и независтному даромъ дателю, и предъприятая отъ него вожделѣвающымъ отъ тебе водоточно же и независтодержно отдаваи, и никогда же презираи кого къ тебѣ пришедъша и подобающаго отъ тебе желающа, и весма познаи время прияти ти и сокровищное хранилище въ словолюбезнѣи ти души отключивъ открыти ми.</p>
         <p>Максимъ. Что ты вознепщевася о мнѣ дражаишии, о люборачителю; и откуду винословиши во еже ми сия въ себѣ добрѣ преимѣти; и отъ пустоплоднѣишаго яко пресладка плода доблеумнѣ въкусити желаеши; когда бо симъ слышати ся о мнѣ, яко любоучиму ми быти, а не любоучитися; гдѣ бо и отъ кого сихъ навыкнути ми любомудрѣишихъ отвѣтовании; еда ли афинскихъ мудроплетенныхъ любоучительствъ когда отъ кого паучихся; ли онѣхъ чюднѣишаго хитрословесия насладихся сподража; отъ дѣлъ ли позналъ еси или отъ слуха вѣроятеленъ бѣяше; во учимыхъ ли ти показахся учитель, а не сличныи со учащимися учаися; еи, сихъ самъ зѣло подражаваемыи люборачитель есмь, и пщущу ми и не обрѣтающу· понеже бо преидоша роди отецъ мудролюбецъ и открышася чяда грѣхолюбецъ.</p>
         <p>Вопросивыи. Еще обдерижитъ тя непокорственое непослушание, и дивлюся, яко узы не можеши отлучитися и любомѣрнѣ не попуститъ ти, все же скрытое в тебѣ многорачителное любоимѣние на среду свѣта предложити. останися убо сего, останися каменносердия и неудобнѣишаго своего любопрѣния, но отверзи иже имаши въ себѣ породъ люботочиваго любоимѣния. рци ми без напыщения же и прерѣкования, отметнувъ бохма всяко несообразное непщевание. убо ли о вопросимыхъ ми отъ тебе днесь не открыешъ, не к тому иже вопрошю тя о сихъ, на судъ Господа моего с тобою поиду. блюдися убо, да не како за пререкание якоже и Моисеи не внидеши во обѣтование, но паче приимеши безблагодатное истязание.</p>
         <p>Максимъ. Азъ убо стахъ во изумлении зѣлнѣ, зане тѣсно ми есть отвсюду, и сия прещения слышав зѣло ужасаюся и трепещу. сматряя же любострастную совѣсть мою, како к сему неудобь постижимому и высокотворивому совопрошению ти во отвѣтъ уготовлюся, и откуду вину о семъ предостоинѣишую приемъ начну повѣстословити; обаче чрезъ всю мою надежю повергся упованиемъ на независтнаго и всѣмъ даромъ дателя и спасителя Бога, иже безсловеснаго скота раздвигшаго уста и словесна старца обличивша, негли преестественная его благодать и моя отверзет недостоиная уста и слово силы снося во отвѣтъ предуготовитъ, паче же за неразсуднаго послушаниа твоего повелѣниа и всеблагословеннѣишия молитвы предприятъ и начну вѣщати. обаче бы не в посмѣхъ и поношение предъ Богомъ же и предъ тобою и всѣмъ въ позоръ возгласилося, начинаи убо молитву твою еже к вышнему, о равноангельне, да не паки коснение будетъ сихъ и тщета безмѣстнаго труда.</p>
         <p>Вопросивыи. Шедръ бо есть и молитвъ Господь, волю боящихся его сотворитъ, и молитву ихъ услышитъ. твое бо есть еже дѣлу начинание, молитвѣ же и благословению, еже о сихъ помощи, тебе же се есть. азъ бо хощу начала же и производу отъ тебе видѣти.</p>
         <p>Максимъ. еи, есть се твое, еже молитвѣ и благословению о насъ начинанию. аще не ты о сихъ устрабишися, не надѣися отъ мене отнюдъ ни гласа ни послушания. бохма бо твое есть начинание, мое есть еже отъ тебе сие восприяти.</p>
         <p>Вопросивыи. Имже убо образомъ воспростру азъ руцѣ моѣ во еже к вышнему и возблагословлю пресвятое имя его; не вѣм бо вины начинания, ни же дѣлу твоему словотворения. вѣдущаго бо питие<anchor xml:id="c2" n="б" rend="super"/> благостроино и удобно есть. аще ли ни, то купнотворнѣишую да возслемъ выспрь молебнѣишую пѣснь и моление к душелюбцу нашему и благодателю, глаголюще сице: <cit><quote xml:id="biblical-1">Боже Богомъ, Боже всѣхъ, Боже нашъ, въ помощь нашю воньми и в желание наше поспѣши, и волю свою святую нами сотвори</quote></cit>. еи Господи Боже аминь.</p>
         <p>Максимъ. Хощу паки Господа твоего совопросителнаго доблеразумно увѣдѣти, и о нихъ же ти есть требование, извѣстнѣишею бесѣдою изъглаголи ми, да не паки въ долготу время преложится и коснениемъ ны погыбнетъ.</p>
         <p>Вопросивыи. Уншественѣишаго<anchor xml:id="c3" n="в" rend="super"/> благоразумиа твердопамятнѣишею вѣрою утвердив себе, и во глубину сьрдьца твоего вникнувъ, исчерпи ми словотечения сего любомудриа, во еже просимымъ ми отъ тебе сказание изъвеси. слышахъ бо во мнозѣхъ многорачителное вышесловие грамматичествующихъ и риторствующихъ, к симъ же логииствующихъ и естествословящихъ, по сихъ же философствующихъ, паче же и богословящихъ. о сихъ вѣрна вѣдѣния велерачителствую. нынѣ убо вкупочинно о всѣхъ сих сложение сотворивъ, предложи ми, и что въ сихъ намъ благодать, душевныхъ ли своиствъ или внѣшнихъ прикладъ; сихъ ми слова и чина удобнѣишее словоположение учинивъ, покажи достоиная себѣ и достовѣрная.</p>
         <p>Максимъ. Вся любопчелна же в мравии подобная собираеши, паче же отъ васъ яко Отецъ любочаденъ нѣмотованиа востребова. воздражая бо ны, яко да не косно безумнѣишимъ терниемъ и лядиною непокорства прорастъши, душевное ми своиство исчезнетъ. азъ же по словеси твоему бохма всяко завистодержство отверг, егоже бо не имѣи никогдаже, поелику велемощная подастъ благодать просвѣтителя Иисуса словесную силу в сие вышеестественое начинание, возглаголю ти. обаче ими ми вѣру, есть бо се дѣло зѣло люботрудно и нетребованно уму непостижно. о грамматицѣ убо первословие днесь намъ настоитъ, о неиже и глаголъ предлежитъ.</p>
         <p>Грамматикиа есть начало и конецъ всякому любомудрию, отъ неяже всяко естество творится и естествословится, еиже прилѣжаи благоумнѣишая вся собираетъ, неудобная же ею познаваетъ и непотребная вся растачаетъ. сию имѣяи никогда въ разумѣ ея глаголании погрѣшаетъ. сия руководитель неблазненъ во всякое благочестие, сею умная наша и душевная чювства состоятся. о сеи познавается уставъ нашего естества. сия благоутварная гонящымъ ю красота. сия ражает души неизслѣдная благоразумѣния. о сеи прогоняется отъ тоя любящихъ ю всяко ираковидное неразумие. сия вождь к боговидному смотрению и предивному и неприступному благословию. сия лѣствица горѣ периваго и небожелаемаго шествия. сия опаснѣишии и твердостоиныи немечтаемыи умъ. сия копие и мечь на чюжеименное еретичествующихъ блядение. вкупѣ реку, сия зерцало пресвѣтлѣишее всяческимъ еже в насъ и въ нашихъ всѣхъ. сицевая есть всеобразная грамматикиа и тоя уставъ же и чинъ. нѣсть бо точно сеи, яже есть в свѣтѣ. велика убо и преславна вещь и дивна ми бываетъ и слышаниемъ, коль же паче тоя разумѣниемъ.</p>
         <p>Вопросивыи. Но возвѣсти ми о неиже и о сущихъ отъ нея в предложении пространнѣ, и коимъ образомъ же и дѣломъ состоится, и количествомъ мѣрится, и качеством познавается, и елики части и предѣлы в себѣ имать. тако же и о риторицѣ и логицѣ и о существѣ и естествѣ, и како тѣми в познании бываетъ чьстнѣишая философия, и отъ тоя како происходитъ вышеестественная богословия. о всемъ благоповѣстно и словодатно и рѣчеточно изяснивъ предложи и открывъ покажи.</p>
         <p>Максимъ. Оно убо превеличаишее дѣло же и слово недостижно ми есть и зѣло недостижно ми есть, и зѣло выше силы моея и тонкословно, и не лѣть ми изглаголати о семъ. но елико мало словоположникъ всѣхъ Господь в наше недоумѣние разума преселитъ и в производъ мощи да подастъ, тольма потщався паки изречемъ. ты же паки преподобнѣи си руцѣ воздѣвъ помолися, во еже да дастъ ми ся отрыгнути сия по благовольству души твоея. мы же о сихъ поищемъ вины.</p>
         <p>Сия убо грамматикиа состоится и глаголется четверочастнѣишими концы, сирѣчь: орфографиею и просодиею, синтаксисомъ и етимологиею. слова же въ сеи четверицѣ преимѣетъ осмь, развѣе сихъ ничтоже есть. суть же сия· имя, рѣчь, причастие, различие, мѣстоимение, предлогъ, нарѣчие, сузъ. сия же, но иного· в имя, слово, часть, загадка, прозвище, присловие, случение, сладка. И овы убо отъ сихъ в себѣ стоятъ, нѣкия же имутъ въ себѣ раздѣления. и симъ дробнѣишимъ нынѣ нѣсть время. лѣть бо ми паки глаголати, да не в долготу слово произъведется, паки къ прежерекомымъ приступити, и о грамматицѣ и о сличныхъ еи изглаголати. Стстоится убо сия четвероконечная грамматикия осмеричными словоположении и пятеричными же падении. Подлежатъ же двадесять три подъ утвержаемыхъ ея и пять на десять животворимыхъ и дѣиствуемыхъ ими, отъ нихъ же три царствующихъ и владѣющихъ всѣми ими, без нихъ же ничтоже можетъ въ грамматицѣ состоятися, ни же в насъ произноситися. Сия же вся выше вѣщанная скланяются во вся роды и виды и в составы, и несѣкомая и во всележащая и соборная всеи. Юже бо добрѣ водяи и риторикииствовати начинаетъ, познавъ сея изрядное любомудрие, и красоту сличную к сеи присваяетъ. вся бо мудроплетения въ томъ сутъ. познавъ бо образъ подобающаго быти преизлишественнѣ яко благоточивая весна повсюду ухаетъ и пренеизрекомыя и всечюдныя красновидныя цвѣты многообразны и неизочтенны показуетъ, и всѣхъ зрящихъ я дивитися творитъ. Риторъ бо немногопытно творити имать совзыскание, не ищетъ отъ чюжесложныхъ составъ же и глаголъ, но яже восхощетъ, всепреложнѣ вѣсть, красоту всеобразную, хитроплетение сложное, и во еже подобающее совокупляетъ. Бохма же с сими и логичествуетъ. слово бо сложно и удобь приятовно показуетъ. вездѣ бо и право и хитрокознено, преслѣдуя же слово словесе, право же и опаки я полагаетъ, якоже волится ему, количество же и качество всѣмъ мѣрамъ и грани подписуетъ сообразными виды и сопротивными уставы, и прелоги и сладки, вкупорядны и вкупочинны и воспященны содѣловаетъ. не таитъ бо ся еже всякъ сузъ и до тонкорѣчиа. то бо есть всѣмъ слѣдовомъ путие неблазнени. о сихъ разумѣи и виждь, яко здѣ беспогрѣшное существословие и естествословие вся различия и мѣсы существа въ существо или случаи въ случаи и образъ въ виды, и виды во образъ, или предѣлъ въ предѣлъ. неизслѣдимо бо есть и неизмѣримо подробну все изглаголати.</p>
         <p>Се уже и блаженныя и всечестнѣишия философии открытие и всеродное тоя проразумѣние. сия бо есть мати и порода всѣмъ свободнымъ хитростемъ. видѣние бо сея преблаженнѣишия и всепречестнѣишия чюдно, слышание же дивно. сия бо есть высочаишая любомудрию вина и глубочаишая неизслѣдимая порода, люботочивыи корень, не любокичивыи помыслъ, независтныи излиятель, мѣсто божественыя благодати, сладящее всѣмъ любоимствующимъ ю, душевная своиства и украшающая вся тѣлесная чювства. Преимѣяи ю всебожествененъ есть, и истакатель всеродному благоразумию, непогрѣшимое благотечение, благосвоиственая утварь, непостыдныи ко всѣмъ образъ, независтныи люборачитель, вышеестественыя и всеобожественыя богословии родитель.</p>
         <p>Иже убо сия предостоинѣишая вземъ восприятъ любоучения и свободнѣишую прошедъ люборачителницу, бохма без всякого огреза философити не стыдится. всячески сия чистодѣтелница преобогащаетъ всякъ умъ и къ превыспреннѣишему и краинему богоразумию же и богословию въводитъ, и всеобразныя тоя велемощнѣишия силы изрицати подаетъ, всѣмъ неизслѣдимымъ вся пути и слѣды показуетъ. Доблеумнѣ же ходяи по сихъ не заблуждаетъ. безумныи же якоже и азъ бохма отъ сихъ благошественыхъ всѣхъ в неподобы низсходитъ. Никтоже убо сего паки на сия и возводитъ, якоже богословци вѣщаютъ. Сию убо превысочаишую мудрость богоподобною мыслию прошедъ иже кто, всяко убо вѣщаютъ Святымь Духомь, якоже тои подаяше имъ о самомъ вышенебесномъ, яже о исконномъ начало имут, яко отъ лица вышняго богословствуютъ и глаголютъ. Таковъ бо бяше въ первыхъ Давидъ, иже и богоотецъ наречеся. Потомъ деиствующии дѣвьственыи Иоаннъ, и Дионисии небесныи орелъ, и Григории бодрыи умъ, и златоустыи Иоаннъ, и другии Иоаннъ, дамасково сълньце, иже и краи всякого богословиа достиже, и сѣкира и оскордъ всякому блядению и ереси показася, и пребезмѣрная и бесчисленая отъ присноблаженныя и приснопамятныя своея души, многа намъ богословная вѣщания оставилъ. Такоже и прочии вси иже богословия образъ преимущии сицевыми богоблагодатными дары преизлишествовани бѣша и преславныхъ и непостижимыхъ нами по Духу Святому достигше.</p>      
         <p>Вопросивыи. И мнѣ убо сия слышавъ превеликая, велие рачение во еже бы ми сихъ малѣ вкусити и тогожде дѣиственнѣишаго дара улучити, яко да и азъ прошедъ грамматикииское и риторское и логииское любоучение проразумѣю, всяко существословие же и естествословие, и дочастнѣишее любомудрие священныя философии, въкупѣ же и тоя величаишия богословии.</p>
         <p>Максимъ. Понемуже послѣдовати желаеши веледушнѣ, требованно убо есть мнѣишимъ совзыскание сотворити и собрание о нихъ разумно поставити, по сих же к высочаишимъ уже достижати. всяко убо сие дѣло велико есть, и собою сихъ превеликихъ достигнути нѣсть возможно [есть].</p> 
         <p>Вопросивыи. Рци убо ми праведнѣише, во слицѣхъ днехъ сию разумѣваютъ, мощно ли временемъ единѣмь достигнути сихъ или больма; азъ бо желаю не о себѣ ни собою сихъ достизати и откровения сущаго ми несомнѣною душею требую, но на вышняго весма себе пометаю.</p>
         <p>Максимъ. О семъ убо како непщуетъ ти ся; и кто днесь сими изъобилодатель и добрѣ вѣдецъ онѣмъ есть неизслѣдимымъ любомудриямъ; афинская бо люботочителства угасоша, еллинская же любомудрия умолкоша. Ливания ли убо премудрѣишаго въ сие любомудрие учителя си обрѣте.</p> 
         <p>Вопросивыи. Сими мя оскорбляеши глаголя. азъ бо не отъ сихъ вразумитися уповаю, но непщую и тебе сия добрѣ водяща. велика ти отъ Бога благодать настоитъ, аще отъ первыхъ и нижаишихъ к симъ высочаишимъ по разуму возведеши мя. и скажи ми, паки вопрошаю тя, о долготѣ еже и семъ коснѣниа любоучению.</p>
         <p>Максимъ. Тѣм же истинствую ти глаголя, о боголюбезныи люборачителю, яко не единовременно убо сия подается искрь желающему, но многихъ временъ коснѣниа сеи требуетъ и премножаишаго и зѣло люборадиваго пота же и труда. Якоже великая наша свѣтила, Василии и Григории, до тридесятнаго лѣта во афинскихъ учителницахъ продолжиша, такоже и прочии медлениемъ въ семъ себе доволиша, а не прикосомъ ю прияша.</p>
         <p>Вопросивыи. Имамъ бо надѣяние на преблажаишаго и многомолитваго своего смыслодавца и владыку Христа. реклъ бо есть сеи всепречистыми своими и неложными усты, яко просящему у мене дамъ и толкущему отверзу, обаче буди ми съпоснѣшникъ въ показание неудобь ми разумѣваемымъ, да сугубосложное си восприимеши отъ него любодарение.</p>
         <p>Максимъ. Мене ми паки на сие понуждаеши во еже ми сими любомудрствовати. азъ и самъ и учимыхъ ни на еще не дошедъ, то како инѣхъ возучительствовати дерзну и къ сему превысочаишему вышесловесному люборачительству приступлю; весма убо се нѣсть дѣло мое, но велика и непоколебима сие дѣло достоино и зѣло веледушно и многовременно пота и труда требователно есть.</p>
         <p>Вопросивыи. Яже приялъ еси отъ Бога, убѣждаю тя именемь самого того спасителя нашего, не таебное показати ми еже есть всѣяно въ словолюбезнои души твоеи, да не презорства тяжчаишии судъ подымеши. аще ли же сотвориши ми велелѣпное сие и треблажаишее мздовоздательство приимеши.</p>
         <p>Максимъ. О сихъ не лицѣмѣривѣ ни презоривѣ реку ти, но яко есть истинствовавъ и безъ обиновения. нѣсть днесь въ родѣ нашемъ сеи права и достовѣрна разумѣвателя. неизъслѣдима бо есть и недовѣдома, аще кто о сеи любомудрствовати уповаетъ, но нѣсть ему сего правѣ вѣдѣти, но яко и азъ маломъ прикосновениемъ, ли вѣсть или не вѣсть. азъ бо понуждаемь на сие дерзаю, прочее богу оставляю, тебе же отъ сего не возражаю. обаче тои мощенъ есть и отъ бездушныхъ и безсловесныхъ душетворна и словесна сотворити. коль же паче въ насъ мощенъ есть словодатника и словоположника показати. множае убо въ насъ вышеестественая содѣловати воленъ есть, емуже слава во вѣки вѣкомъ, аминь.</p>
      </body>
      
      <back> 
         
         <noteGrp type="editorial-note" xml:lang="cu-Cyrl"> <!-- note alfabetiche = commenti al testo-->
            <note target="#c1"> <!-- riferimento all'id sul testo - c1 è commento1 -->
               <label rend="super">а</label> <!-- lettera in apice -->
               <p>У Смотрицкаго напечатано <hi rend="distinct">молву</hi>.</p>
            </note>
            <note target="#c2">
               <label rend="super">б</label>
               <p>? <hi rend="distinct">житие</hi>?</p>
            </note>
            <note target="#c3">
               <label rend="super">в</label>
               <p>(так! / sic!)</p>
            </note>
         </noteGrp>
         
         <listBibl type="biblical-cit"> 
            <bibl corresp="#biblical-1" type="Sal"><ref>(см. Пс 69, 2 / cfr. Sal 69,2)</ref></bibl>
         </listBibl>
          
      </back>
   </text>
</TEI>
