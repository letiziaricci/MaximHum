<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
   <teiHeader>
      <fileDesc><!-- descrizione file digitale -->
         <titleStmt>
            <title type="main" xml:lang="cu-Cyrl">Канонъ, божественному и покланяемому Параклиту, молебенъ, воспѣваемъ во 3 часъ дьни, трезвеннымъ умомъ, а не омраченнымъ обядениемъ и пиянствомъ. Творение Инока Максима Грека Святогорца: Тресвятое и по Отче нашъ. Господи помилуи 12 по семъ. Господи услыши мълитву. Та же. Тропари сия тихо и неборзо. Гласъ 1. [Kanon'', božestvennomu i poklanjaemomu Paraklitu, moleben'', vospěvaem'' vo 3 čas'' d'ni, trezvennym'' umom'' a ne omračennym'' objadeniem'' i pijanstvom''. Tvorenie Inoka Maksima Svjatogorca: Tresvjatoe i po Otče naš''. Gospodi pomilui 12 po sem''. Gospodi uslyši m''litvu. Ta že. Tropari sija ticho i neborzo. Glas'' 1.]</title>  
            <title type="alt" xml:lang="cu-Cyrl">Titoli concordi con il titolo editoriale in <ref target="lista-bibliografia.xml#Iva-1969">Ivanov 1969: 201</ref>; <ref target="lista-bibliografia.xml#Sin-1977">Sinicyna 1977: 234</ref></title> 
            <title type="alt" xml:lang="cu-Cyrl">[Канон молебный божественному Параклиту (Kanon molebnyj božestvennomu Paraklitu) <ref target="lista-bibliografia.xml#MG-2025">(Maksim Grek 2025)</ref>]</title>  
            
         </titleStmt>
         
         <editionStmt> <!-- info edizione digitale -->
            <edition>Digital edition</edition>
            <respStmt>
               <resp>Edited by</resp>
               <name>MaximHum</name>
               <name>Nome</name>
               <name>Nome</name>
            </respStmt>
            <respStmt>
               <resp>Revised by</resp>
               <name>Nome</name>
               <name>Nome</name>
            </respStmt>
            <respStmt>
               <resp>TEI-encoded by</resp>
               <name>Letizia Ricci</name>
               <name>Nome</name>
            </respStmt>
         </editionStmt>
         <publicationStmt>
            <publisher>Publisher</publisher>
            <pubPlace>Luogo</pubPlace>
            <date>Data</date>
            <distributor>Distributor</distributor>
            <availability>
               <p>L'edizione è disponibile su licenza.</p>
            </availability>
         </publicationStmt>
         
         <sourceDesc> <!-- descrizione della fonte originale -->
            
            <bibl type="external-catalogue"> <!-- identificativo del testo secondo catalogazione Ivanov -->
               <idno type="Ivanov">349</idno>
            </bibl>
            
            <!-- OPZIONALE: POSIZIONE NELLE RACCOLTE IOASAFSKOE, CHLUDOVSKOE E RUMJANCEVSKOE-->
            <listBibl type="manuscript-collections" xml:lang="cu-Cyrl">
               <bibl type="ioasafskoe-sobranie">Иоасафское собрание [дополнение 7]</bibl>
            </listBibl>
            
            
            <bibl type="reference-edition">    <!-- 01. Inventario COLONNA D -->
               <ref target="lista-bibliografia.xml#Vert-1620"><name>Vertograd</name>, <date>1620</date></ref>: <biblScope unit="page" from="133v" to="140r">133v-140r</biblScope> 
            </bibl>
            <!-- entrata bibliografica completa in LISTA ESTERNA -->
            
            <listBibl type="other-editions">  <!-- 01. Inventario COLONNA E (tanti <bibl></bibl> qaunte sono le "altre edizioni" -->
               <bibl>
                  <ref target="lista-bibliografia.xml#Kan-1739"><name>Kanonik</name>, <date>1739</date></ref>
               </bibl>
               <bibl>
                  <ref target="lista-bibliografia.xml#MG-1909"><name>Maksim Grek</name>, <date>1909</date></ref>: <biblScope unit="page" from="109" to="122">109-122</biblScope>
                  <ref target="lista-bibliografia.xml#MG-2025"><name>Maksim Grek</name>, <date>2025</date></ref>: <biblScope unit="chapter">[nr. 0]</biblScope>.
               </bibl> 
            </listBibl>
            
            <msDesc type="reference-ms" xml:id="basic-witness" corresp="lista-manoscritti.xml#MDA-42"><!-- descrizione del manoscritto base dell'edizione-->
               <msIdentifier>
                  <msName>РГБ, МДА 42</msName>  
               </msIdentifier>
               <msContents>
                  <msItem>
                     <locus type="foliation" target="#408v #416r">лл. 408об.-416 / ff. 408v-416r</locus> 
                     <title type="info-ms" xml:lang="cu-Cyrl">Канонъ, божественному и покланяемому Параклиту, молебенъ, воспѣваемъ во 3 часъ дьни, трезвеннымъ умомъ, а не омраченнымъ обядениемъ и пиянствомъ. Творение Инока Максима Грека Святогорца: Тресвятое и по Отче нашъ. Господи помилуи 12 по семъ. Господи услыши мълитву. Та же. Тропари сия тихо и неборзо. Гласъ 1.</title>  
                     <incipit type="info-ms" xml:lang="cu-Cyrl">Безначалнаго тя Отьца, и иже из тебе соприсносущнѣ паче ума происходяща сопрестолна ти Сына, и Духа Божественнаго и права.</incipit>   
                     <explicit type="info-ms" xml:lang="cu-Cyrl">Все окаянную душу мою, Богоблагодатная, уязвленную стрѣлянии ратника, поручаю всесилному предстателству твоему: юже соблюдаи и покрываи и спасаи отъ бѣсовскихъ кознеи невредиму. Да зову ти: Радуися Невѣсто неневѣстная.</explicit>   
                  </msItem> 
               </msContents>
            </msDesc>
            
            <listWit xml:lang="cu-Cyrl"> <!-- lista dei testimoni di controllo--> 
               <witness corresp="#basic-witness" ana="#reference-ms"/> 
            </listWit> 
            
         </sourceDesc>
      </fileDesc>
      
      <profileDesc>
         
         <creation> <!-- datazione -->
            <date>Intra 1529 <ref target="lista-bibliografia.xml#Fil-1842 #Iva-1969 #Kaz-2006">(Filaret 1842: 58; Ivanov 1969: 202; Kazimova 2006)</ref></date>
            <date>1531ca <ref target="lista-bibliografia.xml#Olm-1987">(Olmsted 1987: 6)</ref></date><!-- 01. Inventario COLONNA O -->
         </creation> 
         
         <langUsage>
            <language ident="sl">Slavo</language>
         </langUsage>
         
         <textClass> <!-- classificazione testo in base a tassonomie -->
            <keywords scheme="#label">   <!-- 01. Inventario COLONNA L -->
               <term>Канон молебенъ</term> 
            </keywords>
            <keywords scheme="#scope">    <!-- 01. Inventario COLONNA P -->
               <term>Innografia (canone)</term> 
            </keywords>
         </textClass>
         
         <textClass>
            <keywords scheme="#attribution"> <!--  testo originale / traduzione (fonte) / dubium (bibl. secondaria) -->
               <term target="#original">Testo originale</term>   
            </keywords>
         </textClass>
         
      </profileDesc>
      <encodingDesc>
         
         <classDecl>  <!-- tassonomie (rimangono invariate) -->
            <taxonomy>
               <category xml:id="label">
                  <catDesc>Literary label</catDesc> 
               </category>
               <category xml:id="scope">
                  <catDesc>Thematic scope</catDesc>
               </category>
            </taxonomy>
         </classDecl>
         <classDecl>
            <taxonomy xml:id="attribution">
               <category>
                  <catDesc>Attribution</catDesc>
               </category>
            </taxonomy>
         </classDecl>
         
         <variantEncoding method="double-end-point" location="external"/>
         
      </encodingDesc>
   </teiHeader>
   

   <text xml:lang="cu-Cyrl">
      <front> <!-- titolo del testo nel  manoscritto (se presente) --> 
         <p>КАНОНЪ, БОЖЕСТВЕННОМУ И ПОКЛАНЯЕМОМУ ПАРАКЛИТУ, МОЛЕБЕНЪ, ВОСПѢВАЕМЪ ВО 3 ЧАСЪ ДЬНИ, ТРЕЗВЕННЫМЪ УМОМЪ, А НЕ ОМРАЧЕННЫМЪ ОБЯДЕНИЕМЪ И ПИЯНСТВОМЪ. ТВОРЕНИЕ ИНОКА МАКСИМА ГРЕКА СВЯТОГОРЦА.</p>  
      </front>
      
      <body>
         <note type="instruction">Тресвятое и по Отче нашъ. Господи помилуи 12 по семъ. Господи услыши мълитву. </note>
         <div type="section-1">
            <note type="instruction">Та же. Тропари сия тихо и неборзо.</note>
            <head>Гласъ 1.</head>
            <p>Безначалнаго тя Отьца, и иже из тебе соприсносущнѣ паче ума происходяща сопрестолна ти Сына, и Духа Божественнаго и права. Смѣюще поемъ перстнии, и ницъ падше, покланяемся раболѣпнѣ: и вопиемъ со страхомъ: Слава ти превѣчныи Отче: Слава ти собезначалныи Сыне: Слава ти соцарствующии Душе.</p>
         </div> 
         <div type="section-2">
            <note type="instruction">Та же.</note>
            <head>Гласъ 5.</head>
            <p>Всесвятаго Духа со Отьцемъ и Сыномъ безначалнѣ возсиявающа, аки Бога истинна, да воспоемъ вѣрнии и поклонимся. Зане силою его отъ лести вражня избавихомъ ся, и наслѣдницы быхомъ вѣчному свѣту и славѣ и животу нетлѣнному.</p>
         </div>
         <div type="section-3">
            <note type="instruction">Та же.</note>
            <head>Богородичьнъ.</head>
            <p>Радуися двери Господня непроходимая: Радуися стѣно и покрове прибѣгающимъ к тебѣ: Радуися за вѣтреннее пристанище неискусобрачная, рождшня плотию творца своего и Бога, молящи не презри о воспѣвающихъ, и кланяющихъся рождеству твоему.</p>
         </div>
         <div type="section-4">
            <head>Канонъ.</head> 
            <head>Гласъ 8.</head> 
            <head>Пѣснь 1.</head> 
            <head>Ирмосъ.</head>
            <p>Воду прошедъ яко по суху. Яже манною препитавыи Ииля по пустыни древле, и душу, Владыко, мою, Духа, наполни, Всесвятаго, яко да онемъ Богоугодно служу ти выну.</p>
            <p>Со безплотными твоими слуги, смѣя припѣваю ти и азъ, земля сыи и пепел, трисвятаго гласа пѣние, Троице таяжде и единице преблагая.</p>
            <p>Всегда бурями и убителныхъ страстеи и духовъ возмущаемъ душею, тебѣ все блаженному Параклиту, яже о моемъ спасении, яко Богу, возлагаю.</p>
            <p>Нестроениемъ всяческихъ безаконныхъ помыслов омрачаемъ лютѣ, губителнаго сего, молю тя, избавити мя изволи, недуга.</p>
            <p>Глубиною неразумия и лютаго нерадѣния дреманиемъ потопляемъ бѣдне, к тебѣ Всепречистому вопию, душевныя сея тли, избави мя.</p> 				
            <p>Слава.</p>   
            <p>Во чревѣ заченши Девственнемъ, егоже из чрева прежде вѣкъ Отьцъ роди: чревными сладостми порабощенна, твоею крѣпкою освободи мя силою.</p> 			
            <p>И нынѣ.</p>
            <p>Земля ти едина свята воистину, яко родивши всѣхъ божественныи животъ: землю плодоносну душу мою твоему Сыну покажи Богородице.</p>
         </div>
         <div type="section-5">
            <head>Пѣснь 3.</head>
            <head>Ирмосъ.</head>
            <p>Небесному кругу. Благости твоея, святая Троице, познание велие есть, обновление созданнаго по твоему божественному образу: егоже, воплощениемъ предивным единаго ис тебе, паче слова, собѣ жилище божественно показалъ еси.</p>
            <p>Даровании твоими святыми, и помысли, Владыко, священнолѣпнаго благоговеинства, ума украси моего. Яко да в тишинѣ души и святолѣпномъ устроении пою и прославляю тя божественныи Параклите.</p>
            <p>Таиныхъ плотскихъ движении, Владыко, отъ гордостныя страсти во мнѣ раждаемыхъ, и пресквернѣ оскверняющихъ окаянную душу мою, отнюдъ изтреби сихъ отъ сея молютися.</p>
            <p>Браздами и уздою божественнаго страха, Владыко, безстудныя, душа моея, востягни, устремления, яко да зѣлным благоговѣинствомъ, и трезвенною мыслию пою и славлю тя божественныи утѣшителю.</p>
            <p>Многими блуждении разтлѣвся конечнѣ, к тебѣ пресвѣтлеишому сълнцу вѣрою притѣкаю: Божественнымъ си свѣтомъ душевныя ми очеса просвѣтити изволи божественныи Параклите.</p> 								
            <p>Слава.</p>
            <p>Живота всѣхъ аки питателница Владычице, умерщвленную ми душу скверными страстми, оживотворити чистая, божественнымъ си посѣщениемъ изволи, едина всепѣтая.</p>
            <p>И нынѣ.</p>    	 
            <p>Животворных повелѣнии твоего Сына, Пречистая, прилѣжна и спѣшна дѣлателя покажи мя: лютое разлѣнение и глубокое дремание отъ душа моея отнюдъ изтребивши.</p>
            <note type="instruction">Та же глаголи сия.</note>
            <p>Спаси отъ бѣсовъ раба твоего утѣшителю, яко зѣло нападаютъ на мя нечестивыя безпрестани, помыслы нечестыми, и мечтании скверными.</p>
            <p>Призри благоутробиемъ, Всепѣтая Богородице, на жестокое сьрдьцу моему окаменение. И просвѣти тму душа моея.</p> 		
         </div>
         <div type="section-6">
            <head>Кондакъ.</head> 
            <head>Гласъ 2.</head> 
            <head>Подвышныхъ ища.</head>
            <p>Всѣх живота, источника приснотекущаго божественныхъ даровъ, Духа Всесвятаго, яко Отьцу единосущна, и Сыну соприсносущна, во пѣснехъ благовѣрно воспоемъ и величимъ, и яко Богу вѣрою поклонимся.</p>
            <note type="instruction">8 часа падъ на земли глаголи со страхомъ.</note>
            <p>Покланяемтися Владыко утѣшителю Боже. Помилуи, и спаси покланяющихся тебѣ, и Бога исповедающихъ тя.</p>
         </div>
         <div type="section-7">
            <head>Пѣснь 4.</head> 
            <head>Ирмосъ.</head>
            <p>Услышахъ Господи. Услышати сподоби мя, Господи, тогда, много желаемаго звания твоего, в невѣстникъ небесныи созывающаго всѣхъ преподобныхъ твоихъ.</p>
            <p>Осужденна человѣка, злоначалинка прелщении, взыскала и спасла еси Троице святая, и прославила его.</p>
            <p>Иже свыше крѣпостию, изнемогшее печалию, утверди, срьдце мое, и возбуди мысли моя.</p>
            <p>Божественнымъ страхомъ пригвозди окаянныя ми плоти мудрования, и памятию будущихъ мучении душу устраши.</p>
            <p>Дерзновение божественно подаждъ ми, водруженную грѣхомъ во мнѣ худость мою нетребивъ. И твоею просвѣти мя благодатию.</p>
            <p>Богородице Всѣпетая, смиренную, божественнымъ дарованием обогати душу мою. Высоту смиривши величания.</p>	
            <p>Слава.</p>
            <p>Священно жилище твоего Сына, Богородице, покажи душу мою, безчисленныя ея скверны отгнавши.</p> 									
            <p>И нынѣ.</p>
            <p>Крѣпцѣ погибаема, нестроениемъ душевнымъ, Всѣпетая, молитвами своими утверди мя во божественнѣмъ страсѣ и любви.</p>
         </div>
         <div type="section-8">
            <head>Пѣснь 5.</head>
            <head>Ирмосъ.</head>
            <p>Просвѣти насъ. Направи животъ мои, пресущественная Троице, ко твоимъ спасителнымъ заповѣдемъ, и свѣтом твоим душу ми просвѣти, молютися.</p>
            <p>Обдержима суща пленницами лютыхъ прегрѣшении, рѣшити мя отъ сих благоволи Преблагии. И цѣломудрия любовию божественною воспери мя.</p>
            <p>Освѣти твоею божественною благодатию, Параклите, страстми омраченную душу мою, и глубокую неразумия тму отъ нея иждени.</p>
            <p>Зѣло безбоязненно, по вся дни, прогнѣваю тя, дѣлыже и словесы скверными, Преблагии, но молю тя, нечестия сего избави мя.</p> 				
            <p>Слава.</p>
            <p>Едина рождшия всякия премудрости источника, преступлениемъ божественныхъ заповѣдеи обюродѣвшую душу мою отнюдъ, вразуми Всѣпетая.</p> 		
            <p>И нынѣ.</p>
            <p>Истреби, Чистая, отъ душа моея стужающихъ ми безпрестани злыхъ помыслъ, и Богоугодными обогати поучении.</p>
         </div>
         <div type="section-9">
            <head>Пѣснь 6.</head> 
            <head>Ирмосъ.</head>
            <p>Молитву пролию. Страстми горкими плотскими огорченъ бывъ, окаянною душею моею, и в тыхъ, аки в послѣднихъ безднах, выну, Спасе мои, потопляем, тебѣ ся молю, струями живодателнаго иже у тебе источника оживи мя.</p>
            <p>Великаго, воистинну, молчания достоина сут вся твоя таинства, трилицствуеши бо в единомъ существѣ, и соединяема пребываеши несмѣсна. Но Безначалная Троице, твоихъ рукъ, берненное, мя, создание спаси.</p>
            <p>Весь цѣлъ Сынъ вѣруем есть во Отьцы, существеннѣ, и Духъ. Отъ него бо, аки отъ единаго начала, соприсносущнѣ обои сияют, и пребываютъ о себѣ в живоначалныхъ ипостасехъ своихъ.</p>
            <p>Юности гнюсными стрекании на мя вооружився скверны, всяким образом, тѣми душу мою и живот весь осквернилъ естъ. Но Параклите преблагии, плодми покаяния исцѣли мя.</p>
            <p>В напасти лютыя по уму впадох, и недоумѣниемъ содержимъ есмъ всюду, и в бѣды различныя впадаю, и якоже лодия в морскомъ волнении обуреваемъ есмъ. Но Преблагии утѣшителю, лютаго сего обуревания, молю тя, исхити мя скорее.</p> 
            <p>Слава.</p>
            <p>Падениемъ лютымъ падохъ, преступивъ яже ко твоему Сыну обѣты моя. Но яко источника щедротъ, и благоутробия сущую пучину. Всенепорочную мя молю, милостива сотвори ми его.</p> 								
            <p>И нынѣ.</p>
            <p>Губителныя на мя навѣты невидимыхъ врагов моихъ, Дѣво, изгоняи всегда отъ душа моея, непобѣдимою и божественною силою твоею, и даждъ ми на них всеоружие духовно и разумъ.</p>
         </div>
         <div type="section-10">
            <note type="instruction">Та же. Глаголи, Спаси отъ бѣсовъ. Писано по 3 пѣсни.</note> 
            <head>Кондакъ.</head>
            <head>Гласъ 2.</head> 
            <head>Подвышнныхъ ища.</head>
            <p>Всѣхъ животъ, свѣтъ и утѣшение, надежда и наслаждение, Всесвятыи Душе, Бога тя знающихъ Отьцу Небесну сопрестолна, даровъ твоих сподоби, и грѣховъ отпущение даруи имъ.</p>
         </div>
         <div type="section-11">
            <head>Пѣснь 7.</head> 
            <head>Ирмосъ.</head>
            <p>Иже отъ Иудея. Всякия злобы худости нравовъ освободивъ мя, Спасе: даровании всесвятыми Божественнаго Параклита обогати мя, поюща, иже Отьцемъ Богъ благословенъ еси.</p>
            <p>Всякаго желѣза и камени жесточаише бывше срьдьце мое, умякчи, Спасе, истиннымъ умилениемъ, да возопию спасаемъ, иже Отьцемъ Богъ благословенъ еси.</p>
            <p>Со Отьцемъ безначалнымъ, Сына и Духа соприсносущна, во единомъ существѣ и триехъ лицехъ, благословествующе поемъ, иже Отьцемъ Богъ благословенъ еси.</p>
            <note type="instruction">Здѣ пад ницъ.</note>
            <p>Лукавымъ обычаем грѣховнымъ: рабски побѣждаем, тебѣ всѣх Владычице, припадая, молю тя, скверныя сея работы избави мя.</p>
            <note type="instruction">Глаголи трижды, лежа на земли.</note>
            <p>Укрѣпителною силою твоею, грѣхомъ изнемогшую душу мою, утвердити благоволи, да воззову спасаемъ, иже Отьцемъ Богъ благословенъ еси.</p> 			
            <p>Слава.</p>
            <p>Разумомъ божественнымъ, и теплымъ покаяниемъ, Богоблагодатная, ума моего и душу, лютѣ грѣхомъ омраченныхъ, просвѣтити изволи, да пою ти со Архаггеломъ, радуися Владычице.</p> 									
            <p>И нынѣ.</p>
            <p>Плоти моея безаконныхъ и пристрастныхъ движении, Богородителнице, умертвивши конечнѣ, благодать Параклитову въ души моеи насади, да столѣпнѣ, Пресвятую тя, прославляю всегда.</p>
         </div>
         <div type="section-12">
            <head>Пѣснь 8.</head> 
            <head>Ирмосъ.</head>
            <p>Царя небеснаго. Губителнаго раждежения безаконныхъ помыслъ раздрѣши мя Иисусе мои, да чистымъ срьдьцемъ славлю тя. Со безплотными слугами твоими, высочаишую и вседѣтелную Троицу поемъ тя и превозносим, перстнии раби твои.</p>
            <p>Губителныя находы враговъ моихъ невидимыхъ изганяи отъ душа моея, и благодать твою вселити в неи, Параклите, изволи.</p>
            <p>Гордыми помыслы сатаниискими бѣсящуся всегда душу мою, Владыко, якоже вѣси, исцѣли.</p>
            <p>Паче блудница и Исава безаконовавъ, ко твоимъ щедротамъ прибѣгаю: Неизрини мене благодати твоея Параклите святыи.</p>
            <p>Благословимъ Отьца и Сына и Святого Духа.</p>
            <p>Грѣхолюбивъ зѣло паче всѣх человѣковъ сыи, Всепѣтая, к тебѣ прибѣгаю, спаси мя раба твоего.</p> 						
            <p>И нынѣ.</p>
            <p>Любомудрия Инокомъ божественнаго рачителя покажи мя Всепѣтая, страхомже и любовию исправляющи мя.</p> 
         </div>
         <div type="section-13">
            <head>Пѣснь 9.</head> 
            <head>Ирмосъ.</head>
            <p>Воистинну Богородицу. Спасе мои, просвѣщение и защитниче, твоея божественныя радости неизрини мене, Пречистыя ти Матере молитвами святыми.</p>
            <note type="instruction">Здѣ падъ ницъ. Глаголи со страхомъ многимъ.</note>
            <p>Со горними силами, и азъ, со страхомъ, ницъ падъ, покланяютися, перстныи, и любовию вопию ти, Троице всесвятая слава тебѣ.</p>
            <note type="instruction">Потомъ припадъ ницъ глаголи лежа.</note>
            <p>Спаси мя поюща, покляняющася, и славословяща державу неприступныя славы твоея.</p>
            <p>Благости нравовъ и наказанию закона, и разуму божественныхъ догматъ научи мя. Да Богоугодно пою тя, Божественныи Параклите:</p>
            <p>Радости праведныхъ и первородныхъ, сподобити мя изволи, радостнаго празника. Да вкупѣ с ними пою тя, Пресвятыи Утѣшителю.</p>
            <p>Душа моея страхование и различныя злобы, и всю ея истребивъ худость, добродѣтелеи вѣнцем украси ю, святыи Параклите:</p> 				
            <p>Слава.</p>
            <p>О всенепорочная Дѣво, растлѣвшую всяческими блужении окаянную душу мою, твоими святыми молитвами, исцѣли.</p> 								
            <p>И нынѣ.</p>
            <p>О божественная ходотаице Богу и человѣкомъ, худую сию молитву мою Божественому Параклиту приноси, молю ти всесвятая Богородице.</p>
            <note type="instruction">Та же Спаси отъ бѣсовъ раба твоего: потомъ Тропари сия.</note>
            <p>Достоино ест, воистинну, величати тя Бога слова, егоже трепещутъ и усажаютъся херувими, и славословятъ силы небесныя: иже отъ Дѣвы, непреложно, воплощшагося, Христа жизнодавца и Господа.</p>
            <p>Достоино ест, воистинну, превозносити тя славословии, Всепреблагаго и Всепресвятаго, и хранителя жизни нашея: Иже со Отьцемъ и со Сыномъ Богоначално царствующаго, видимыми же и невидимыми. И отъ Отьца единаго исходяща, Божия Духа, велика и страшна, тя, со страхомъ славимъ.</p>
            <p>Поем тя вси, Боголѣпно, пѣнии Божественными, Отьца и Сына и Духа божественнаго, Трисоставную державу, едино царство и Господьство.</p>
            <p>Владычице мати Избавителя, приими молитвы своихъ непотребныхъ рабъ: имже воздаждъ избавление грѣховъ, и Богоугодныя жизни приятно исправление.</p>
            <note type="instruction">По сихъ достоино естъ. Та же. Тресвятое и по Отче нашъ. Тропарь: иже на Богъ Господь писаны.</note>
            <note type="instruction">А Богородицы здѣ глаголи сеи Святыи.</note>
            <p>Скорыи твои покровъ, и помощъ, и милость покажи на рабѣ твоем, и волны безбожных помыслъ, утиши Чистая, и падшую ми душу воскреси Владычице, вѣмъ бо вѣмъ Дѣво, яко можеши елико хощеши.</p>
         </div>
         <div type="section-14">
            <note type="instruction">Та же: Господи помилуи. 30. Трезвеннымъ умомъ.</note> 
            <head>Молитва ко Святому Духу, тогожъ Максима Грека, Инока Святогорскаго.</head>
            <p>Приими, Владыко, преблагыи Параклите, един сыи святыя и покланяемыя, единосущныяже и нераздѣлимыя Троица, худое сие молебное приношение: емуже, благоволилъ еси, приношену бывати тебѣ, отъ человѣка грѣшна и осужденна. И прости ми согрѣшения моя, волная и неволная. Отъ таиных моихъ очисти мя, и отъ чюжихъ пощади раба твоего. Благоволи о мнѣ грѣшнемъ и непотребнемъ: и немощи душа моея посѣти, благодатию твоею, и исцѣли сокрушение ея. Помилуи мя, Владыко, Параклите, Боже, помилуи мя. Освяти ми душу и тѣло, просвѣти ми умъ и разумъ. Очисти ми совѣсть душевную, отъ всякия скверны, нечистыхъ помыслъ, умышлении лукавыхъ и разумѣнии хулныхъ. И отъ всякого превозношения, гордостиже и кичения, высокоумияже и дерзости, и сатаниискаго шатания, и отъ всякаго фарисеискаго лицемѣрия и презорства: и отъ всякаго студнаго и лукаваго обычая моего избави мя до конца, славы ради имени твоего. И даруи ми искренное покаяние, сокрушение сьрдцу моему, и смиреномудрие: кротостуже и тихость, и всякое Иноческое благоговѣинство: разумже и художество духовное, со всяцѣмъ благоразумиемъ, и благодарениемъ, и терпѣниемъ совершеннымъ. Еи Боже, славы ради имени твоего, услыши мя, прочее окаянныя жизни моея, каятися те бѣ, искреннѣ, моихъ безаконии: Со всякимъ смиренномудриемъ, цѣломудриемъже и воздержаниемъ истиннымъ: отступившу ми всякаго сумнѣния, и двоедушия, и нечювствия. И соблюди мя, Владыко, во всякому благочестивомъ и православномъ исповѣдании вѣры христианския. Да сподоблюся, во вся дни живота моего, безросудно пѣти, благословити, славословити, и глаголати: Святыи Боже, Отче безначалныи: Святыи крѣпкии, Сыне его собезначалныи. Святыи безсмертныи, Душе Святыи, иже отъ Отьца исходящии, и в Сынѣ пребываяи и по чиваяи, Троице всясвятая слава тебѣ. Слава тебѣ святая Троице, единосущная, животворящая, и нераздѣлная, всѣх ради слава тебѣ. Слава тебѣ Матери Божия, вѣрныхъ прибѣжище, избавление в лютыхъ содержимымъ, и души моеи Божественное утѣшение. Все окаянную душу мою, Богоблагодатная, уязвленную стрѣлянии ратника, поручаю всесилному предстателству твоему: юже соблюдаи и покрываи и спасаи отъ бѣсовскихъ кознеи невредиму. Да зову ти: Радуися Невѣсто неневѣстная.</p>
         </div>
      </body>
      
   </text>
</TEI>
